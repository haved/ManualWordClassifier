Gmail	Håvard Krogstie <krogstie.havard@gmail.com>
DC-X Document
Berg, Ingvild <ingvild.berg@schibsted.com>	11. februar 2019 kl. 12:47
Til: krogstie.havard@gmail.com
Vis menings­motstanderen respekt
Publiseringsinformasjon
Byline: Stine Østmoe
DC-ID: doc740zcs7mzbko5nnd1fz
Sidenummer: 28
Del: 1
	Utgave: E1
Seksjon: Debatt
Publikasjonsdato: 11/02/2019
Publikasjon: APHA/Z1
Si;D
Stine Østmoe (16) I de aktuelle og opphetede debattene rundt ulv og kjøtt den siste tiden er nettopp dette viktig å huske på. Det er torsdag kveld, og som alltid ønsker jeg å avslutte samtaler før jeg legger meg. Forkjølelsen min hadde rett og slett ført til at jeg var misfornøyd med alt og alle. Det var da det kokte over. Fraværsgrensen, ulvepolitikken, kjøttindustrien og alle andre debatter som kan provosere. Likevel ønsket jeg å sette meg bedre inn i denne politikken. Jeg ønsket enkelt sagt å vise interesse for mine venninners meninger. Følte en stolthet Jeg begynte hele samtalen med noe av det teiteste man kan si: «Høyre suger». Etter mye frem og tilbake satt jeg igjen med blandede følelser. Følelsen av tap og flauhet var det som satt lengst inne. Følelsen av å innse at jeg hadde vært så sta på mine egne meninger. Jeg innså at partiet jeg overhodet ikke hadde vært enig med, nå lå på listen over partier jeg var ganske enig med. Samtidig følte jeg en stolthet over meg selv. Må være lov å ta feil Jeg kunne klappe meg på skulderen fordi jeg hadde lett etter svar i stedet for å avfeie tankegangen deres fullstendig. Jeg mener dette er noe av det viktigste vi nordmenn burde lære oss. Vi må tillate oss selv å ta feil og gi oss selv lov til å være nysgjerrig på andres meninger. Dersom vi forbyr oss selv å være åpne kun fordi vi ikke tåler å ta feil, vil vi bli fanget i en ond sirkel. En sirkel bestående av fordommer, bekymring og skylapper. Prøv å forstå Jeg hører dine argumenter og ønsker gjerne å forstå, men da er du nødt til å gi meg det samme. Vi har alle den samme retten til å ytre våre meninger. Vi er nødt til å bli flinkere til å respektere at andre mener noe annet enn oss. I de aktuelle og opphetede debattene rundt ulv og kjøtt den siste tiden er nettopp dette viktig å huske på. Lær av hverandre, prøv å forstå, og viktigst av alt: Vis meningsmotstanderen din respekt.

Ingeniørstudenter misunner utdannelsen min
Publiseringsinformasjon
Byline: Kenneth Endresplass
DC-ID: doc740zcucdtcm1hc20s1g0
Sidenummer: 28
Del: 1
	Utgave: E1
Seksjon: Debatt
Publikasjonsdato: 11/02/2019
Publikasjon: APHA/Z1
Si;D
Kenneth Endresplass (21) snekker Ung debatt Helt siden barndommen ønsket jeg å bli snekker. Interessen for å lage ting startet allerede da jeg var liten, og helt siden jeg var tre fikk jeg være med på ulike snekkerprosjekt på familiehyttene våre. I tillegg likte jeg godt å lage ting da jeg gikk i barnehagen og på skolen. Yrkesfag ble sett på som lite kult Interessen min for snekring var fortsatt til stede da jeg skulle velge yrkesvei på ungdomsskolen. Jeg hadde gode karakterer og kunne begynne på det jeg ville, men jeg valgte bygg og anlegg, selv om yrkesfag ble sett på som lite kult av klassekameratene mine. Det er viktigst å tro på seg selv og legge vekt på egne interesser når man velger utdanning. Å få jobbe med det en er interessert i, er viktig både for egen trivsel og som motivasjon til å gjøre det bra i arbeidslivet. Jeg beholdt også kameratene mine fra ungdomsskolen, selv om jeg valgte en annen linje enn dem. Fra grunnmur til tak Som lærlin g fikk jeg lære utrolig mye. Mine kolleger var erfarne arbeidsfolk som var villige til å lære bort det de kunne, og de tok meg inn i varmen. Jeg tror de var stolte av yrket sitt og ønsket at jeg skulle bli en like god fagarbeider som dem. I lærlingtiden fikk jeg være med på hele byggeprosessen av hus, fra grunnmur til tak. Selv om enkelte dager kunne være slitsomme med en del tunge løft, trivdes jeg med å arbeide som tømrer. Ferdig med utdanning i ung alder Etter svenneprøve i tømrerfaget valgte jeg å gå videre på fagskole. Hvis jeg da vil jobbe på et høyere nivå, eller velge en annen stilling enn snekker, kan jeg få muligheten i fremtiden. På fagskolen er det stor variasjon i alder og kompetanse. Jeg lærer mye av eldre studenter, noen av dem med opp til 25 års erfaring som tømrer. Praktisk arbeid lønner seg Ved siden av fagskolen møter jeg flere som studerer til å bli ingeniør ved NTNU. Når de får høre hvilken yrkesvei jeg har hatt, er det mange som s ier de hadde valgt det samme som meg om de hadde fåt t en ny sjanse. Studentene ser hvordan utdannelsen jeg valgte, har gitt meg en verdifull praksis i tømreryrket som de selv mangler, og at jeg ender opp som mer attraktiv på arbeidsmarkedet. Da blir jeg ekstra fornøyd med at jeg turte å gå mot strømmen i tidlig alder, og valgte en linje som ikke alle andre velger. Etter fagskolen kan jeg velge å gå rett ut i jobb og bli byggeleder, prosjektleder eller konstruktør. Disse jobbene virker interessante, og jeg vil få god bruk for utdanningen min fra fagskolen. Jeg kan også velge å spesialisere meg enda mer og ta en mer teknisk utdanning. Håndverk i en digital tid Selv om det i dag er mye snakk om digitalisering, tror jeg det fortsatt vil være mange arbeidsoppgaver som må gjøres av håndverkere i årene som kommer. Det vil alltid være behov for håndverkere til renovering av eksisterende bygg. Jeg tror også nye store byggeprosjekter vil kreve dyktige fagarbeidere, selv om digitalisering og nye verktøy vil gjøre jobben my e lettere. Faktaboks: Må man ha høyere utdanning for å lykkes? Fakta Søknadsfristene til videregående og høyere utdanning nærmer seg. Si ;D inviterte seks yrkesaktive ungdommer som har lykkes uten høyere utdanning, for å vise alternativer som finnes utenfor høyskolene og universitetene. Vil du selv fortelle om din arbeidshverdag? Send inn bidrag til: sid@aftenposten.no. Bildetekst i artikkel: Selv om det er mye snakk om digitalisering, tror jeg det fortsatt vil være behov for håndverkere i årene som kommer, skriver Kenneth Endresplass (21). Foto: g-stockstudio / Shutterstock / NTB scanpix

Stolt sier jeg: Lenge leve kongen!
Publiseringsinformasjon
Byline: Erik Hasner
DC-ID: doc740gtf28qqgr5lz51g0
Sidenummer: 26
Del: 1
	Utgave: E1
Seksjon: Debatt
Publikasjonsdato: 10/02/2019
Publikasjon: APHA/Z1
Si;D
Erik Hasner (15) 5. februar skriver Nora Berntzen at monarkiet er utdatert. Til dette sier jeg tvert imot, monarkiet har aldri vært viktigere å bevare enn i dag. I Norge, til forskjell fra andre land, er kongen selve symbolet på demokratiet. Meningsmålinger forteller oss at kong Harald er den personen flest nordmenn har tillit til. Han er etterfulgt av Marit Bjørgen, men noen stor tillit til politikere finner man ikke noe sted. Et uavhengig overhode Mangel på tillit er et stort problem i republikker: Folket har ikke tillit til sitt overhode. Frankrike har hatt store problemer de siste månedene. President Macron har kun støtten til 25 prosent av franskmenn, og landet har opplevd store opptøyer og mye vold. Dette tror jeg hadde vært umulig i Norge, hvor vi har et uavhengig og upolitisk overhode som alle sider har tillit til. Kongen fungerer som en mellommann i konfliktfylte tider. Republikk gir spillerom til ekstremistene Nora Berntzen skriver at samtidig som mona rkiet representerer Norges frigjørelse fra våre naboer, må vi aldri slutte å skrive ny historie. Her kunne jeg ikke vært mer enig. Men samtidig må vi også være forsiktige når vi skriver ny historie, og vi må studere historiebøkene nøye. Avskaffelsen av et lands monarki har ikke alltid gått knirkefritt, noe Tyskland, Frankrike og Russland er eksempler på. Kongelige skandaler og sløserier? Marcus André Holst-Pedersen i Unge Venstre påpeker 6. februar at kongefamilien ikke er uten skandaler. Hvis man spør en tilfeldig nordmann på gaten, tviler jeg sterkt på at han vil kunne huske en eneste kongelig skandale. Politiske skandaler, derimot, er det nok mange nordmenn som kan nevne. Marcus skriver følgende: «Kongefamilien er dyr i drift, og det er skattebetalerne som må ta regningen.» Vi monarkister må innrømme at republikanerene har rett i at monarkiet koster mye penger, men det er ikke slik at en republikk nødvendigvis ville ha vært billigere. De fleste av kong ens utgifter er utgifter som også hadde eksistert me d en president som overhode. Dette er kostnader vi betaler fordi vi har et overhode som reiser, spiser mat og bor i en bygning som må vedlikeholdes. Kostnadene er alle uungåelige i både republikker og monarkier. Av alle disse grunnene sier jeg stolt: Lenge leve kongen! I Norge, til forskjell fra andre land, er kongen selve symbolet på demokratiet, skriver Erik Hasner (15).

Jeg skulle ønske vi sluttet å glorifisere morsrollen
Publiseringsinformasjon
DC-ID: doc740gtsm8xyql7en11g0
Sidenummer: 26
Del: 1
	Utgave: E1
Seksjon: Debatt
Publikasjonsdato: 10/02/2019
Publikasjon: APHA/Z1
Si;D
Anonym (20) Ung debatt I dag er det morsdag, og de aller, aller fleste ser på dette som en gledens dag. For meg er det kun en påminnelse om hva jeg ikke har og aldri kommer til å få. I samfunnet vårt står morskjærligheten over alt. Den visker ut alle feil og mangler. Er du mor, er du fantastisk. Jeg vil faktisk gå så langt som å skrive at en mor er det nærmeste vi kommer en engel på jord. Jeg blir møtt med fordommer Jeg har ingen mamma. Jeg har en mor som ga meg livet og lot det andre forfalle. Der andre beskriver sin mor som kjærlig, fantastisk, og at de aldri ville vært foruten henne, har jeg valgt å kutte kontakten. Egoistisk? Ja. Blir jeg møtt med fordommer? Ja. Hun er jo moren min. Det er kanskje til og med forferdelig å si fra seg det samfunnet mener er den reneste kjærligheten vi kan oppleve. Den kjærligheten som mange ville gjort alt for å ha. Det jeg tror mange ikke tenker over, er at selv om jeg teknisk sett har en mor, har jeg aldri hatt en kvinnefigur av en mor som uten betingelser har elsket meg og satt meg først. Jeg blir ofte møtt med spørsmål om hvorfor jeg har valgt å kutte kontakten med moren min. Antagelsen er at en mor kun vil barnets beste. Vi må ikke glemme at alt som skal til for å bli en mor, er en befruktet eggcelle. Mor er ikke alltid egnet Hvis jeg i dag skulle ønske meg én eneste ting av samfunnet på morsdagen, er det at vi slutter å glorifisere morsrollen og heller feirer de kvinnene som er fantastiske. Å være en mor er en rolle, det hverken beskriver hvordan du er, eller graden av godhet du har i deg. La oss bli enige, slik vi har gjort med farsrollen, at en mor ikke nødvendigvis er en egnet forelder. Jeg tror at dette kunne hjulpet mange som ikke klarer å identifisere sin mamma med det bildet samfunnet har skapt av en mor. Denne morsdagen vil jeg feire fedre som har vært både mamma og pappa. Jeg vil feire de mødrene som har tatt seg ekstra av de barna som ikke har en skikkelig mor i livet sitt. Og kanskje mest av alt vil jeg feire d e barna som vokser opp uten en bra mamma, men som senere vil bli fantastiske foreldre fordi de vet hva en dårlig mor er, og vet bedre enn å fortsette den dårlige sirkelen. Sitat: Vi må ikke glemme at alt som skal til for å bli en mor, er en befruktet eggcelle     Bildetekst i artikkel: «I samfunnet vårt står morskjærligheten over alt. Den visker ut alle feil og mangler. Er du mor, er du fantastisk», skriver Anonym (20). Foto: Vitamasi/Shutterstock/NTB scanpix

Hvorfor har alle andre det så gøy?
Publiseringsinformasjon
DC-ID: doc73zygcboaatunfkl1g1
Sidenummer: 28
Del: 2
	Utgave: E1
Seksjon: Helg
Publikasjonsdato: 09/02/2019
Publikasjon: APHA/Z1
Jeg føler at jeg har gått glipp av så mye. Hverdagen min er langt ifra spennende, og jeg ser på bilder og videoer fra andre hvor de har det så gøy. Jeg føler meg dum og kjedelig når jeg tenker på alt det morsomme alle andre driver med, og jeg føler meg ganske ensom. Gutt (20) Det er mange som føler seg ensomme innimellom. Følelsen av ensomhet høres ut som den øker når du ser på bilder og videoer av at andre har det gøy. Er du sikker på at alle andre har det så gøy, eller er det overdrevet? Man kan føle seg mer utenfor når man bruker mye tid på å følge med i sosiale medier på alt som skjer. Da kan det også komme tanker om at man er dum og ikke hører til eller ikke får til noe. Det er tid for å ta tak og gjøre noe med dette nå. Det er du som må gjøre en endring, og du kan få det til! Noen gode råd til deg: Følg mindre med på det andre legger ut på nett. Våg å finne på noe sammen med noen. Det kan kjennes skummelt å ta initiativ, men d et verste er redselen for å bli avvist eller mislykkes. For å komme videre må du våge å utfordre den redselen. Si til deg selv at det kan hende du må prøve et par ganger før du lykkes. Tenk litt over hva du har lyst til å drive med på fritiden, og ta ett og ett skritt i retning målet. Kanskje er det noe du har gjort før som har føltes bra? Gjør det igjen. Jeg heier på deg og håper at du nå våger å være mer sammen med andre. Kanskje vil du da også oppleve at alle andre ikke har det kjempegøy hele tiden, og at innleggene på sosiale medier mest er oppskrytte høydepunkter. Vennlig hilsen Anne Jeg får ikke til å onanere Jeg har aldri onanert. På oppfordring fra min samboer har jeg bestemt meg for å begynne, det høres jo så fint ut! Men jeg får det ikke til og blir bare frustrert eller kjeder meg. Er det normalt? Hvordan kan jeg få det til å bli en god opplevelse? Jente (20) For at du i større grad skal kunne nyte egen seksualitet sammen med din samboer, er det en fordel om du lærer å nyte din seksualitet på egen hånd. Mange onanerer før de får sin første sexpartner, mens andre ikke har den erfaringen. Teknisk sett er den enkleste måten å oppnå orgasme og nytelse på ved stimuli av klitoris. Her kan du prøve deg frem. Noen liker å stimulere klitoris direkte, andre liker å starte med å stimulere området rundt, eller andre erogene soner som for eksempel bryster først. Lyst til å onanere henger sammen med å være seksuelt tent og kåt, og å beholde den seksuelle tenningen mens du onanerer. Da er seksuelle tanker og fantasier til hjelp. Du kan forsøke å lage deg «historier» over det temaet du finner seksuelt opphissende. Det er bare din egen fantasi som setter grenser for hva du kan drømme om og tenke på. Tenk på det som tenner deg, og som kan føre til at lysten og nysgjerrigheten på onani forsterker seg. For noen kjennes det best å onanere alene, mens for andre kan det være fint å gjøre det sammen med kjæresten. Kanskje du kan utforske begge deler? Hvis du våger å prøve og øver deg, så vil du få til å onanere og oppleve nytelse. Lykke til. Vennlig hilsen Anders og Anne Hvordan flørter jeg på sosiale medier? Jeg er så dårlig på å flørte! Når jeg er på nett og skal flørte med jenter jeg liker, blir det bare kleint og rart. Jeg blir stresset og tør ikke noe. Jeg skriver ofte meldinger over ti ganger for så å slette dem igjen, og da ender det med at jeg ikke sender noe, selv om jeg egentlig vil. Noen tips til hvordan jeg kan komme et steg videre? Gutt (19) Når du sender en melding, ikke tenk at den må være perfekt. Det er ofte langt mer sjarmerende å være spontan. På den måten viser du at du ikke tar deg selv så høytidelig. Vær deg selv, og ikke lat som du er noen andre. Stol på at du er bra nok! Jeg har ikke en fasit på hva som er rett for deg når det gjelder flørting på nett, men her er noen innspill som kan fungere: Vær ærlig, og si noe om deg selv: hva du er god på, hva som interesserer deg, men også hva du er usikker på eller det som engasjerer deg. Da blir du mer ekte og oppriktig. Det liker de fleste. Still spørsmål. Vis at du er interessert og vil bli kjent med nettopp henne. Spør hvordan hun har det, hva hun holder på med eller har lyst til å gjøre. Da viser du nysgjerrighet, og hun føler seg sett. Gi komplimenter. Si noe fint, gjerne noe om hvorfor du liker henne. Det kan være alt fra trekk ved personlighet, at hun er smart, snill, morsom, eller at du syns hun har pene øyne eller et fint smil. Når dere har fått bedre kontakt på nett, spør om dere skal møtes. Da satser du og finner ut om dere kan passe sammen, og om dere skal investere tid i hverandre eller ikke. Vi mennesker blir bekymret når vi risikerer avvisning. Risikoen ved flørting er at du kan bli avvist, og det er kjipt og vanskelig. Det viktigste er ikke å gi opp, men forsøke på ny. Flørting er en treningssak som en blir bedre på etter hvert, så lenge en våger å utfordre seg selv. Vennlig hilsen Anders Drømmer at jeg står naken Jeg ha r noen ganger mareritt om at jeg står på en scene kliss naken, mens masse folk peker og ler av meg. Sånn mareritt som man ser på tegnefilm. Jeg frykter at dette kan skje på ekte. Disse marerittene og redselen for at det skal skje, plager meg veldig! Gutt (13) Mareritt kan være slitsomme. Noen perioder kan man oppleve å drømme mer og huske mer av drømmene. Opplevelser i livet og inntrykk man får, kan påvirke drømmeaktiviteten, men innholdet i drømmene kan være helt fjernt fra virkeligheten og gi liten mening. For eksempel kan noen drømme mye om det har skjedd noe spesielt eller dramatisk i livet. Noen kan også oppleve å drømme mer om de har hatt sterke sanseinntrykk fra film, nettspill, bok eller lignende. Et triks som kan være til hjelp når du våkner midt i en dramatisk drøm, er å prøve å «kjøre filmen» videre med en «happy ending». Da kan du kanskje få bort litt av ubehaget drømmen gir hos deg. Hvis de samme drømmene kommer igjen og igjen, kan du gj erne prate med noen om det. Minn deg selv om at dette bare er en drøm, og at da kan det utroligste skje, men at det ikke styrer hva som skjer i virkeligheten. Vennlig hilsen Anne Bildetekst i artikkel: Følelsen av ensomhet høres ut som den øker når du ser på bilder og videoer av at andre har det gøy. Er du sikker på at alle andre har det så gøy, eller er det overdrevet? skriver helsesykepleier Anne til gutt (20). illustrasjon: Håkon Jøssang - Tenk på det som tenner deg, og som kan føre til at lysten og nysgjerrigheten på onani forsterker seg. FOTO: Andrey_Popov / Shutterstock / NTB scanpix Risikoen ved flørting er at du kan bli avvist, og det er kjipt og vanskelig. Det viktigste er ikke å gi opp, men forsøke på ny. FOTO: Sudowoodo / Shutterstock / NTB scanpix Opplevelser i livet kan påvirke drømmeaktiviteten, men innholdet i drømmene kan være helt fjernt fra virkeligheten. FOTO: Mita Stock Images / Shutterstock / NTB scanpix

Vi må prate mer om sex!
Publiseringsinformasjon
Byline: Frigg Winther Rugset
DC-ID: doc73zfvjelzg619df5g1g1
Sidenummer: 27
Del: 1
	Utgave: E1
Seksjon: Debatt
Publikasjonsdato: 08/02/2019
Publikasjon: APHA/Z1
Si;D
Frigg Winther Rugset (19) 1. nestleder Akershus Unge Høyre Denne uken, uke 6, blir det satt fokus på seksualundervisningen og hvordan den kan bli bedre. Det er veldig bra at vi kan prate om hvordan vi skal få slutt på rødmende lærere og å træ kondomer på bananer. Og det er bra at vi allerede prater om pubertet og blomster og bier. Men vi kan ikke stoppe der. Vi er nødt til å prate mer om sex. Når, spør du? På videregående - så klart. Fest, sex og alkohol Ikke bare vet vi av erfaring at det er på videregående man begynner å feste, drikke alkohol og å ha sex. Tall fra ungdataundersøkelsen viser også at flertallet av unge mennesker har debutert seksuelt etter fylte 17 år, og at andelen som har vært tydelig beruset i løpet av det siste året øker fra omtrent 22 prosent til 78 prosent fra 10. trinn til 3. klasse på videregående. Likevel er hverken fest, sex eller alkohol et viktig tema i undervisningen på videregående. Ned på kne? Like viktig som å snakke om sex og biologi er det å snakke om sex og samfunn. For plutselig står du der, på din første fest, og blir tatt på rumpa av en fremmed uten å vite at du kan og bør si stopp om du synes det er ekkelt. Eller kanskje du finner ut at du er mer interessert i en av samme kjønn, eller kanskje begge kjønn, og lurer på om det er rart. Også ligger du der, da, og skal gjøre det for første gang, uten å ane om det er Romeo eller Julie du skal vente deg eller om det er «ned på kne» som i russesangene som gjelder. Det hjelper liksom ikke så mye å ha tredd kondomer på bananer da. Derfor må seksualundervisningen også handle om grensesetting, forventninger og seksuelle legninger, og den må være på videregående. Fra nå av må vi rett og slett prate mer om sex. Bildetekst i artikkel: Vi må også lære om grensesetting, forventninger og seksuelle legninger, mener Frigg (19).

Elever bør ha mer gym
Publiseringsinformasjon
Byline: Vetle Granly Knutsen
DC-ID: doc73zfuxcly2okmbt61g2
Sidenummer: 27
Del: 1
	Utgave: E1
Seksjon: Debatt
Publikasjonsdato: 08/02/2019
Publikasjon: APHA/Z1
Si;D
Vetle Granly Knutsen (14) På skolen har man altfor lite gym, bare to timer i uken. For å få mer enn det, må man gå på idrettsskole eller privat skole. Barn konsentrerer seg bedre etter at de har vært i aktivitet. Noen barn går ikke på fritidsaktiviteter. De risikerer å bli late, utrente og får kanskje dårlig helse hvis de ikke tar initiativ selv. Jeg mener man burde få mer gym fordi det er kjekt å ha. Man blir også mer kjent med klassen sin hvis man har lagsport i gymmen. De fleste barn er glad i å bevege seg, men har kanskje ikke tid eller motivasjon på fritiden. Skoler burde altså ha mer gym, fordi det forebygger sykdom og har en positiv effekt på stress og smerter. Å være aktiv kan hjelpe mot nesten alt.

Min mening om mobilforbud er upopulær
Publiseringsinformasjon
Byline: Ida Flem
DC-ID: doc73zfuug7eqagjrjk1g2
Sidenummer: 27
Del: 1
	Utgave: E1
Seksjon: Debatt
Publikasjonsdato: 08/02/2019
Publikasjon: APHA/Z1
Si;D
Ida Flem (15) Ung debatt Jeg husker godt første skoledag etter sommerferien. En klasse med elever fulle av forventninger var klare for et nytt skoleår. Men da læreren la frem at fra nå av var all bruk av mobiltelefon forbudt innenfor skolens område, ble det litt av et oppstyr. Elevene fyrte av protester og angrep mot skolens regime. Dette var brudd på loven. Jeg var blant de ivrigste forkjemperne for mobilbruk i skolen, men i dag er situasjonen ganske annerledes. Jeg synes nemlig det er flott å kunne se vennene mine i øynene når vi prater sammen. Skolen var blitt sosialarena Tidligere i pausene satt alle klistret til hver sin mobiltelefon med ørepropper i ørene. Samtalene var nokså tørr, og til tross for at jeg så klassekameratene mine hver eneste dag, hadde vi sjelden innholdsrike samtaler. Kort tid etter mobilforbudet merket jeg hvor hyggelig det faktisk var. Skolen var igjen blitt en sosialarena, slik som det var på barneskolen. Jeg ble bedre kjent med p ersoner jeg hadde utvekslet få ord med, og jeg ble også fylt med ny energi og motivasjon til neste time. Går utover arbeidskvaliteten Før ga flere lærere oss muligheten til å høre på musikk i timen mens vi jobbet. Til tross for at jeg elsker å høre på musikk, kan jeg ikke lenger benekte at det for meg og mange andre går utover arbeidskvaliteten. Det går tregere, i tillegg til at sluttresultatet ikke blir det beste. Det hindrer også faglige diskusjoner når elevene ikke engang hører hverandre prate. Når man først var innom mobilen, var terskelen lav for å sjekke andre apper i samme slengen. Snart satt alle og scrollet på Instagram. Upopulær mening I dag eksponeres unge for et stort press gjennom sosiale medier. Man skal ha den perfekte kroppen, vennene, profilbilde og alt skal dokumenteres. Unge bruker flere timer på sosiale medier og andre apper hver eneste dag. En pause fra alt styret er sunt. La skolen være et sted for lærling, og et sted hvor elevene kan sl appe av. Til tross for at min mening er upopulær bla nt flere medelever, velger jeg å stå for den. For jeg mener at elever vil tjene på et mobilforbud, både sosialt og faglig. Sitat: Jeg synes det er flott å kunne se vennene mine i øynene når vi prater sammen     Bildetekst i artikkel: Elever vil tjene på et mobilforbud, både sosialt og faglig, skriver Ida Flem. Foto: Syda Productions/Shutterstock/NTB Scanpix

A4-skolen straffer alle som går på den
Publiseringsinformasjon
Byline: Nicoline Grenersen
DC-ID: doc73yxh71loutg45pzig8
Sidenummer: 41
Del: 1
	Utgave: E1
Seksjon: Debatt
Publikasjonsdato: 07/02/2019
Publikasjon: APHA/Z1
Si;D
Nicoline Grenersen (16)Fylkesstyremedlem Akershus AUF Skole Etter ti år med grunnskole gledet jeg meg til å begynne på videregående. Der skulle jeg få velge linje etter interesser, få mer ansvar, disponere egen tid og velge mine egne studieteknikker. Men der ble jeg møtt av et system tilpasset en A4-elev. Det føltes mer som en forlengelse av den pålagte ungdomsskolen enn et frivillig påbygg til grunnskoleutdanningen. Tilbake til barneskolen Noe av det vi bruker verdifull undervisningstid på, er tiltak som skal sikre arbeidsro i timene. Ting som «stillelys» og «belønning av god oppførsel» blir foreslått av lærerne. Det er som å bli kastet tilbake til «klassens time» på barneskolen. Vi blir holdt i hånden gjennom skriveprosesser i norsk, hvor vi først skal levere innledning, deretter to avsnitt og så et utkast til. Denne detaljstyringen av elever er ikke bare kjip, den hindrer oss i å lære hvordan vi skal disponere vår egen tid. Gledet meg til Ã ¥ lære Nå som videregående er blitt et krav for å komme i jobb og delta i samfunnet, må vi ha en videregående skole som gjør oss klare for voksenlivet. Jeg var forberedt på harde akademiske tak og en hverdag som skulle gjøre meg klar for videre studier. I stedet er studiespesialiserende laget for en A4-elev som ikke finnes. Det er en styrke at elever er ulike, og det er viktig for det norske samfunnet at vi har forskjellige interesser og evner. Men det betyr ikke at alle har de samme forutsetningene for å gå på studiespesialiserende linje. A4-eleven Alle kan ikke presses inn på «studiespess». Vi må ta kampen for dem som faller av og aldri får fullført, men vi må også tenke på dem som ikke klarer tre nye år med det som føles som ungdomsskolen, bare med litt vanskeligere pensum. Videregående trenger tilrettelegging og valgfrihet, og skolen må ha større tillit til elevene. Sånn som det er nå, går det utover både elever som er lei skole og elever med et sni tt langt over fem. Sitat: Å begynne på videregåend e var som å bli kastet tilbake til «klassens time» på barne- skolen     Bildetekst i artikkel: Ting som «stillelys» og «belønning av god oppførsel» blir foreslått av lærerne. Det er som å bli kastet tilbake til «klassens time» på barneskolen, skriver Nicoline Grenersen.

Vi kan ikke verne om monarkiet fordi kongen virker chill
Publiseringsinformasjon
Byline: Nora Berntzen
DC-ID: doc73yevwkx5axe2rtsig9
Sidenummer: 29
Del: 1
	Utgave: E1
Seksjon: Debatt
Publikasjonsdato: 06/02/2019
Publikasjon: APHA/Z1
Si;D
Nora Berntzen (18) Ung debatt Onsdag leste jeg Celine Vår Sneves Si ;D-innlegg «Du vil avskaffe monarkiet? Plukk opp en historiebok». Jeg er smart nok til å skjønne hva hun prøver å si, men det er nettopp å lese en historiebok jeg har gjort. Før jeg blir misforstått vil jeg meddele at jeg har et godt inntrykk av kong Harald. Han virker både godhjertet og reflektert og fungerer godt som konge, om vi først skal beholde kongefamilien. At monarkiet likevel er utdatert og unødvendig i dagens samfunn, det står jeg sterkt ved. «Han er sååå søt» Hvis kongefamilien kommer opp som et samtaleemne i vennegjengen, deler jeg min mening om at vi burde avskaffe den. Det er alltid noen som svarer: «Nei! Jeg liker kongen, jeg. Han er sååå søt!» Og selv om jeg er enig, er det altså ikke nok. Vi kan ikke verne om monarkiet fordi det en gang i historien var et symbol på noe positivt, eller fordi kongen virker ganske chill. Kongefamilien skal være Norges ansikt uta d. Det er jobben deres. De skal klippe bånd når nye skøytehaller åpnes, og de skal vinke fra balkongen 17. mai. De skal, i likhet med en president, representere Norge utenlands og fremme et godt inntrykk av landet vårt. Jeg synes det er merkelig at vi som opptrer som et av verdens mest demokratiske land, skal representeres av et statsoverhode som ikke er demokratisk valgt. Ikke grunnlag for monarki Sneve skriver i sitt innlegg: «Jeg hadde forstått ønsket om republikk dersom kongefamilien var preget av endeløs pomp og prakt, skandaler og stor distanse til folket». Kongeparet er jordnære og egentlig litt sånn som både du og jeg. Men fraværet av skandaler er vel ikke et grunnlag for å beholde monarkiet? Jeg ønsker å se på en leder av landet mitt og tenke: «Denne personen har et genuint ønske om å styrke Norge og er derfor blitt rettferdig valgt». Ikke: «Denne personen har ikke gjort så veldig mange feil, så de gjør vel en grei nok jobb til å bli». Bruker off entlige penger Og når det er sagt, er det vel ikke t il å stikke under stol at kongefamilien har brukt offentlige penger på privat eiendom? At staten ikke deler monarkiets totale utgifter med folket? Eller at kong Harald ankom ski-NM i moon boots? Kongefamilien følger ikke med på moten en gang, så gammeldags er den! Den som leter, den finner. Slike skandaler er nemlig skrevet i veldig liten skrift i de norske historiebøkene. Vi må skrive ny historie Det at kongefamilien ble et symbol på en unionstid som er over, det vet vi alle. Det er en del av Norges historie, og kongefamilien bidro til å styrke nasjonalfølelsen vår. Vi burde være stolte når vi leser om Norges historie. Likevel er det noe veldig lurt vi kan lære fra disse bøkene: at vi aldri må slutte å skrive ny historie. Vi må, som i 1814, være stolte av Norge og det demokratiet vi har skapt. Derfor er det på tide at vi gjør som da og respekterer og styrker demokratiet ved å velge vårt eget statsoverhode. Så håper jeg noen i fremtiden ikke er redd for å av skaffe presidenten vår når også nåtidens tenking blir omtalt som gammel historie.   Sitat: Rart at et av verdens mest demokratiske land skal represen- teres av en som har arvet sin makt.     Bildetekst i artikkel: Vi bør velge vårt eget statsoverhode, skriver Nora Berntzen (18). Foto: Lise Åserud, NTB scanpix

Publiseringsinformasjon
DC-ID: doc73yevr2qs7k2cklfiga
Sidenummer: 29
Del: 1
	Utgave: E1
Seksjon: Debatt
Publikasjonsdato: 06/02/2019
Publikasjon: APHA/Z1
Si;D
  Bildetekst i artikkel: Linn Isabel Eielsen (18) fra Haugesund står bak tegneseriestripen L-innsikt. Si ;D publiserer stripene hennes en dag i uken.

Hvor blir det av reformene, Erna og Siv?
Publiseringsinformasjon
Byline: Ola Berg Edseth
DC-ID: doc73xwco9iqxv1l6l4pig8
Sidenummer: 24
Del: 1
	Utgave: E1
Seksjon: Debatt
Publikasjonsdato: 05/02/2019
Publikasjon: APHA/Z1
Si;D
Ola Berg Edseth (20) Styremedlem i Oslo Vest FpU Internrevisjonen ung Statsminister Erna Solberg (H) og finansminister Siv Jensens (Frp) regjeringsprosjekt har utvilsomt forandret det norske samfunn. Men hvor blir det av reformene som skal klargjøre velferdsstaten til de kommende utfordringene? Velferdsstatens bærekraft må sees i sammenheng med den demografiske utviklingen. Vi vet at en vesentlig del av dagens arbeidere vil gå av med pensjon de neste tiårene og dermed vil overlate finansieringen av velferdssamfunnet til en stadig mindre andel i befolkningen. Fjerne kontantstøtten Skal vi klare å omstille folketrygden før utgiftene tar oss igjen, er vi helt avhengige av å igangsette reformer. Gjennom å redusere og endre de sosiale ytelsene kan man legge til rette for økt arbeidsdeltagelse blant hele befolkningen. En god start hadde vært å fjerne kontantstøtten. Dagens ordning gir foreldre med barn mellom ett og to år en økonomisk gevinst ved ikke å sende b arna i offentlig barnehage. En rekke utvalg beskriver ordningen som et hinder for yrkesdeltagelse og integrering. Da foreldre med innvandrerbakgrunn er både overrepresentert på statistikken over mottagere av kontantstøtten og lav yrkesdeltagelse, er det naturlig å tenke at dagens ordning bidrar til lavere sysselsetting. Kvinner må jobbe mer Økt deltagelse i yrkeslivet for kvinner kommer til å være helt avgjørende i fremtiden. Tall fra perspektivmeldingen viser at hadde kvinner jobbet like mye som menn, ville det utgjort 40 000 årsverk. Ikke bare kunne det øke produksjonen og veksten, men også skatteinntekt grunnlaget. Samtidig må sykelønnen reformeres. Mens nordmenn er en av verdens friskeste befolkning, har vi et av verdens høyeste sykefravær. Og akkurat her kan vi lære mye av våre naboer. Mens svenskene innførte en ordning hvor man ikke får sykelønn den første dagen, lot nederlenderne arbeidsgiveren overta en større del av finansieringen av sykelønnen. I be gge tilfellene har sykefraværet falt med over 50 pro sent. I tillegg har dagens regjering et paradoks: mens de offentlige utgiftene stadig vokser, velger man å redusere skattene og avgiftene. Forstå meg rett, enhver borgerlig regjering bør redusere skattene til det minimale, men desto viktigere er det at skattelettelsene korrelerer med utgiftsnivået. Langt fra populært Dagens regjering har utvilsomt vært viktig for det norske samfunn, men om to og et halvt år kan det være slutt. Før den tid burde reformer som forbereder det norske velferdssamfunnet på de kommende utfordringer, igangsettes. Vedtak som reduserer de sosiale ytelsene, vil være langt ifra populære, og det er ingen god medisin for gjenvalg. Likevel viser historien at de mest kontroversielle avgjørelsene ofte viser seg å være de beste. Faktaboks:   Sitat: De kontroversielle avgjør- elsene er ofte de beste.     Bildetekst i artikkel: Skal vi klare å omstille folketrygden før utgiftene tar oss igjen, er vi helt avhengige av å igangsette reformer, skriver O la Berg Edseth (19). På bildet: statsminister Erna Solberg (H) og finansminister Siv Jensen (Frp). Foto: Terje Bendiksby, NTB Scanpix

Et handlenett redder ikke verden
Publiseringsinformasjon
Byline: Anders Lang-Ree
DC-ID: doc73xwcfahr8j14t11kig8
Sidenummer: 24
Del: 1
	Utgave: E1
Seksjon: Debatt
Publikasjonsdato: 05/02/2019
Publikasjon: APHA/Z1
Si;D
Anders Lang-Ree (19) Ung debatt Klimakrisen har fått mye oppmerksomhet de siste årene, og det med svært god grunn. Det er utvilsomt det største problemet menneskeheten har stått og noen gang vil stå overfor. Faktum er at vi allerede har begynt å kjenne på konsekvensene av den globale oppvarmingen, og at jordens eksistens, og dermed alt som lever her, er truet. Men alt dette er de fleste klar over. For bevisstheten rundt klimakrisen er med tiden blitt høy. Hva klimatiltak gjelder, så handler det ikke lenger om hvorfor, men om hvordan. En oppvekker Det er utvilsomt mange av oss som ser behovet for og har et ønske om å være miljøvennlige. Men i mangel på kunnskap om hva som er forurensende, eller kanskje heller til hvilken grad ting er forurensende, ender vi opp med mange absurde og lite effektive forsøk på å leve bærekraftig. I Bondebladet nr. 5 i 2019 var det en interessant artikkel som sammenlignet utslipp ved kjøttproduksjon og flyturer, og satt disse to forurensningskildene i perspektiv. Sammenligningen var en vekker. Her så man for eksempel at å fly tur-retur Paris med 8 kg bagasje, tilsvarer et helt år med kjøttforbruk for den gjennomsnittlige nordmann. Og desto lengre flyturer og mer bagasje, desto høyere utslipp - naturligvis. Manglende kunnskap Sammenligningen mellom kjøttkonsum og flyturer tatt i betraktning, er ikke konklusjonen at vi ikke bør spise mindre kjøtt. Det er bare betydelig viktigere å fly mindre (kun sett i et klimaperspektiv, altså). Men trenden blant stadig mer miljøbevisste nordmenn er motsatt: Vi spiser mindre kjøtt og flyr mer. Det er selvfølgelig flere grunner til dette. At det koster mindre å droppe et par middager med kjøtt enn ferien utenlands, er nok den viktigste grunnen. Samtidig kan manglende kunnskap om forskjellene i utslippskostnader fort være en like viktig årsak. Sistnevnte kan og bør mediene gjøre noe med. Prioriterer feil Om vi i det hele tatt skal ha en sjanse til å vÃ ¦re miljøvennlige på en rasjonell måte, må det sk rives flere artikler som sammenligner tallene mellom ulike utslippskilder, slik at vi kan danne oss et bilde av hvilke monner som drar mer enn andre (og hvor mye mer). Denne kunnskapen er det opp til mediene å bringe for dagen. Bondebladets sammenligning mellom kjøttforbruk og flyturer var en god start. Og ja, det vil selvfølgelig kunne skorte på motivasjonen til å droppe flyreisen likevel, men da står det i hvert fall ikke på kunnskapen. For det er absurd at vi nærmest i god tro tar med handlenett på butikken, slik at vi med god samvittighet kan fly til Paris.

Støtteordninger må bli in, slik at alle barn får muligheten til å drive med idrett
Publiseringsinformasjon
Byline: Victoria Valner
DC-ID: doc73xduh7d6eu6yl7figa
Sidenummer: 26
Del: 1
	Utgave: E1
Seksjon: Debatt
Publikasjonsdato: 04/02/2019
Publikasjon: APHA/Z1
Si;D
Victoria Valner (18) leder ungdomskomiteen i Norges Kampsportforbund. Ung debatt Marius Aamodt skriver at det må bli slutt på utstyrspress i idretten. Han har så klart rett. Men det er ikke de med de nest beste skoene som sliter, det er de som ikke har treningssko i det hele tatt. Økonomiske barrierer I Norge er det for mange barn som blir ufrivillig utestengt fra idretten på grunn av økonomiske barrierer. Å drive med organisert idrett i dag er dyrt, og for flere familier er det ikke rom i budsjetter for treningsutstyr i det hele tatt. Utstyrspress øker selvfølgelig bare barrieren enda mer, men hvis de ikke har råd til å møte opp på trening, så har de ikke mulighet til å oppleve utstyrspress i det hele tatt. Flaut å søke hjelp Det finnes flere som jobber med å viske ut de økonomiske hindringene i barneidretten, som «Alle med». Men de når ikke frem. De har ingen måte å gjøre seg sett på, og kun et fåtall vet om at disse støtteordningene eksister er. I tillegg er det stigmatiserende for foreldre å innrømme at de ikke har råd til å sende barna sine på fritidsaktiviteter. Å søke hjelp er rett og slett blitt flaut. Så ja, utstyrspresset må bort, men viktigere: Støtteordninger må bli «inn». Bildetekst i artikkel: I Norge er det for mange barn som blir utestengt fra idretten på grunn av økonomiske barrierer, skriver Victoria Valner (18).

Selvmord er ikke noe du MÅ gjøre. Det er et valg.
Publiseringsinformasjon
DC-ID: doc73xdue9hfxy1n985oiga
Sidenummer: 26
Del: 1
	Utgave: E1
Seksjon: Debatt
Publikasjonsdato: 04/02/2019
Publikasjon: APHA/Z1
Si;D
Student (20) Ung debatt Farmoren min tok sitt eget liv et par år før jeg ble født. Jeg var selv suicidal fra jeg var 9 år til jeg ble 13 og var vitne til to selvmordsforsøk i ungdomstiden. Det noen kanskje tenker når de hører selvmord, er at det er en «lett» løsning. Kanskje man er deprimert og ikke klarer å se for seg noe bedre i fremtiden. Kanskje man føler seg som en plage for de rundt seg eller samfunnet. Eller noen ganger så vil man vise verden eller de rundt seg noe, få dem til å forstå hva de har gjort mot deg. Snakk med noen Men det er alltid noe man kan gjøre for å gå et lite skritt i motsatt retning og for å bedre egen situasjon, selv om det føles utrolig vanskelig. Jeg anbefaler å snakke med noen. Fortell om hva du opplever til en forelder, lærer, fastlege, venn. Aller helst en psykolog. Da unngår du å isolere deg selv på grunn av den jævlige følelsen du har. Selvmord For selv om du ikke vil belaste andre når det ikke er deres feil, og ikke ønsker at følelsene dine skal ødelegge deres humør, vil faktisk det å begå selvmord skade dine nærmeste så utrolig mye mer. For både deres og ditt beste, vær heller åpen og si fra. Det å begå selvmord vil mest skade dem som bryr seg om deg. Du må forsøke ikke å grave deg selv ned i vonde følelser. Gå ut, finn en hobby, lag en rutine, slik at du har noe fast i livet ditt. Ingenting løses ved et lite knips, men små ting kan gjøre at du får det litt bedre. Derfor er det viktig aldri å slutte å ta de små skrittene som kan gi deg fnugg av glede og mening. Med tiden vil det bety mye. Det beste er psykolog Du kan også prøve større ting. Det er vanskeligere, men gir helt utrolig mye tilbake. Prøv å lage et dokument der du skriver ned tankene dine hver gang du har det fælt, slik at tankene dine blir mer konkrete og lettere å forstå og gjøre noe med. Oppsøk måter du aktivt kan ta kontroll og bedre situasjonen, og prøv å jobbe med deg selv over le ngre tid. Det beste grepet du kan ta, vil nok alltid være å komme seg til en psykolog. Finn en psykolog du stoler på, og bytt gjerne psykolog om dere ikke passer sammen. Overraskende Selvmord er ikke noe du MÅ gjøre. Det er et valg. Og å være suicidal er ikke noe man burde skamme seg over, men noe man vil komme seg ut av. Vonde tanker vil komme og gå, og husk at når de kommer tilbake, er du ikke tilbake i endeløst mørke. Det er overraskende mange som har vært suicidale, og det betyr også at det er en tankegang som de fleste kommer ut av. Så vær så snill. Ikke gi opp. Ikke ta ditt eget liv. Det vil bli bedre. Sitat: Over- raskende mange har vært suicidale     Bildetekst i artikkel: Vonde tanker vil komme og gå, og husk at når de kommer tilbake, er du ikke tilbake i endeløst mørke. Det vil bli bedre, skriver student (20). Foto: Shutterstock, NTB Scanpix

Vil du avskaffe monarkiet? Plukk opp en historiebok
Publiseringsinformasjon
Byline: Celine Vår Sneve
DC-ID: doc73wvc5k6iwzo2ooxiga
Sidenummer: 26
Del: 1
	Utgave: E1
Seksjon: Debatt
Publikasjonsdato: 03/02/2019
Publikasjon: APHA/Z1
Si;D
Celine Vår Sneve (20) Akershus Unge Høyre Ung debatt Jeg er stor tilhenger av monarkiet. Selv om vi etter tirsdagens votering ser at kongefamilien er populær blant nordmenn, skremmer det meg at antallet som ønsker republikk, øker. For kongefamilien er så mye mer enn en velstående familie bosatt i ett av landets flotteste bygg. Kongefamilien har vært og er fremdeles et ansikt utad for Norge. Uavhengig av hvilke partier som sitter i regjering, står kongefamilien støtt og sørger for å representere landet på en god måte. Det er ikke til å legge skjul på at Stortinget har vært preget av en rekke skandaler gjennom årene. Stortingspresident Tone Trøen sa det på en fin måte i sin tale under slottsmiddagen: «Noen kongefamilier synes å gå til store anstrengelser for å dekke folkets behov for skandaler helt på egen hånd. Slik er det ikke her til lands. I et tidsmessig demokrati som vårt, er også denne oppgaven mer og mer overlatt til oss folkevalgte.» J eg hadde forstått ønsket om republikk dersom kongefamilien var preget av endeløs pomp og prakt, skandaler og stor distanse til folket. Men her til lands bidrar kongefamilien til å holde politikernes føtter godt plantet på jorden. De gir folket en inkluderende og moderne konge med gode verdier å se opp til, selv når partiene står i som verst. Når samfunnet moderniseres i noe som føles som lysets hastighet, må vi ikke glemme vår historie. Kongefamilien er et symbol på at mange år med unionstid er over, på at Norge er en selvstendig stat som valgte sin egen konge. Vi må heller ikke glemme hvilke rolle den sterke kongefamilien har i utfordrende tider, som for eksempel under andre verdenskrig. Den gang ville kongen heller abdisere, altså si fra seg tronen, enn å utnevne Quisling til statsminister. I fem lange år med krig, holdt Kong Haakon, vår daværende konge, motet og motstandsviljen oppe blant nordmenn. Vi har det kanskje så godt at vi har glemt hvor mye kongefa milien har betydd for Norge. Så jeg foreslår at de som ønsker å avskaffe monarkiet plukker opp en historiebok, før de foreslår å gi kongen sparken. Bildetekst i artikkel: Oslo 1968. Daværende kong Olav, kronprins Harald og hans forlovede Sonja Haraldsen.

Vi lever i et sexfiksert samfunn med dårlige holdninger
Publiseringsinformasjon
Byline: Johanne Husom Soglo
DC-ID: doc73wvbukpce1lmav0ig8
Sidenummer: 26
Del: 1
	Utgave: E1
Seksjon: Debatt
Publikasjonsdato: 03/02/2019
Publikasjon: APHA/Z1
Si;D
Johanne Husom Soglo 15 år Dagens Året er 2019. Trump er president i USA, og verden står på kanten av en irreversibel klimakatastrofe. Likevel sier mange at verden går fremover. Men stygge holdninger og hatsnakk forsvant aldri. Barn i ni-ti års alder går rundt i skolegangene og sier ord som «homo» eller «gay» uten å vite at det knyter seg i magen til en elev lenger borti gangen. Magen min har sluttet å knyte seg. For det hjelper ikke si noe, det var jo bare «på kødd». Men jeg lurer på en ting. Var det bare «kødd» når du satt i timen og høylytt snakket om hvor ekkelt det var med jenter som hadde seg, når du likevel kysser jenter i fylla? Var det bare «kødd» når dere kalte hverandre homo, som om det var det ekleste dere visste om? Mangler kunnskap De fleste som bruker slike ord, vet ikke hva de betyr. Hva vet en tenåring, født i et av verdens beste land, om livet til en kvinne i et fattig land som måtte selge kroppen sin for å overleve? Ikke e n døyt. Likevel er hore et ord som brukes mye. Og dersom ungdom fortsetter å bruke slike ord om kvinner, vil vi opprettholde stigmaet som er knyttet til seksualitet. Når ble vi så sabla opptatt av andres seksualitet? Er ikke det privat, noe man skal ha for seg selv? Det virker som at samfunnet generelt, men også ungdom, er mer sexfiksert enn før. Jeg tror problemet skyldes friheten vi har på internett. Pornoindustrien har fylt hullene i seksualundervisningen på skolen. Dette får konsekvenser. Unge gutter kan få et undertrykkende syn på kvinner. De kan få urealistiske forventninger. Jeg tenker at det er mangelen på undervisning om andre legninger og kjønnsidentiteter som styrker usikkerheten knyttet til temaet. Hvis vi ikke snakker om seksualitet og grenser, vil det fortsette. Vi må lære mer om urealistiske forventninger, om at porno ikke er virkeligheten. Vi trenger bedre undervisning i skolen, mer åpenhet om vanskelige temaer. Slik det er nå, lærer vi mer om å r egne ut arealet av blikkbokser og skoesker enn om gre nsesetting. Opp til oss Det er ikke bare på skolen vi plukker opp dårlige holdninger. Det skjer i hjemmet også. Jeg tror mange foreldre glemmer at lærere ikke skal oppdra barn. Som forelder må du tenke over hvilke holdninger du utøver og lærer bort. Selv om vi lever i et samfunn med mange utfordringer, bør vi behandle hverandre med respekt og omtanke. Til tross for vi har en inkompetent president i et av verdens mest innflytelsesrike land, selv om vi står overfor en klimakrise, må vi stoppe opp. Vi må stille oss selv spørsmålet: Skal vi gjenta feilene som er blitt gjort før oss? Eller skal vi gjøre alt vi kan for at fremtiden skal bli best mulig? Det er opp til deg. Det er opp til oss. Sitat: Selv om vi lever i et samfunn med mange utfor- dringer, bør vi behandle hverandre med respekt og omtanke.     Bildetekst i artikkel: Pornoindustrien har fylt hullene i seksualundervisningen på skolen. Dette får konsekvenser. Unge gutter kan få et undertrykkende syn på kvinn er, skriver Johanne Husom Soglo (15).

Siste pølse med gjengen
Publiseringsinformasjon
Byline: Øyvind Nordli
DC-ID: doc73wcxhhvadj1e7ewmig9
Sidenummer: 16
Del: 2
	Utgave: E1
Seksjon: Helg
Publikasjonsdato: 02/02/2019
Publikasjon: APHA/Z1

Lennart Mankowitz (54) har solgt sin siste «spesial med rekesalat». Det er tungt å fordøye.
Han har på seg den hvite kokkeskjorta uten krave. På venstre brystside er en rød logo synlig: «Lennarts Kiosk». På bena har han tresko og buksa er like svart som fremtiden til kiosken han har drevet mellom industribygg og kjøpesentre på Alnabru i 17 år. - Før kunne jeg ansette fire-fem i et team. Nå er det meg og en til. Da går det ikke lenger, sier Lennart Mankowitz. Det er kun tre dager igjen til han skal skru ned skiltet «Byens beste pølser». Nye eiere skal inn og servere kebab gjennom samme kioskluke. Mens Oslo vil være enda en pølsekiosk mindre. Det samme spørsmålet - de samme svarene Mannen med det russiskklingende etternavnet Mankowitz, ruller frem to kontorstoler i et trangt hjørne av den utvidede pølsekiosken. I luken tar Namphung Olsen imot bestillinger fra kunder som aldri blir mette på pølser. På kjøkkenet steker Maj-Britt d’Offay hamburgere. Pensjonisten skulle bare hilse på, men måtte avlaste kioskeieren slik at han får tid t il å snakke med Aftenposten. Mandag ble gule lapper hengt opp. Etter 17 år i Arvesetveien avvikles hele driften. Mankowitz takker dypt sine kunder og sier at de vil bli savnet. Reaksjonene har vært alt annet enn kalde. Kioskeieren har etter kunngjøringen vært som en verdenskjent idrettsstjerne med skade. Alle spørsmål har handlet om akkurat samme tema: hvorfor stenge? Mankowitz svarer som sitt eget ekko. «Jeg får ikke tak i folk som kan jobbe her». Og «kanskje har vi det for godt i Velferds-Norge»? Selv ikke sunn drift og inntektsøkning på halvannen millioner kroner fra 2013 til 2017, endrer hans avgjørelse. I fjor sommer, da folk reiste på ferie, måtte han stenge helt i fire uker. Kvalifisert arbeidskraft var umulig å oppdrive, ifølge eieren. Mankowitz sov enda dårligere om nettene. Selv med mange jobbsøknader gjennom NAV, har ansettelsene opphørt etter kort tid. Mankowitz mener flere mangler arbeidslivs-A-B-C. - Du trenger ikke være en Einstein for å jobbe her, men du må klare å komme deg på jobb i tide. Ã … sende en SMS-melding klokken 9.15 om at du kommer for sent, når du skulle ha vært på jobb kl. 09, går utover de få andre som er her. Jeg savner den gode, gamle lagfølelsen. Han sier han føler vemod, men aller mest lettelse over avgjørelsen. Køene vokste, kiosken vokste I 2002 kjøpte han «verdens minste arbeidsplass» på Alnabru. Pølsekiosken målte knappe 24 kvadratmeter, men køen ble rask lang. Åtte år senere, i 2010, utvidet han kiosken med to 40 fots containere. Han innredet en liten diner-restaurant, vareutvalget ble større og inkluderte hamburgere servert på tallerkener. Og køene ble enda lenger. Arbeidsdagen er hektiske på morgenen, høytrykket setter inn midt på dagen til lunsj og med en topp på å ukens siste åpningsdag fredag. - Da skal «alle» ha den enkle lunsjen: pølser eller hamburgere, sier Mankowitz. Han reiser seg opp fra kontorstolen. Forlater kontorkroken og beveger seg raskt ut til kioskluken. På bestilling fisker han raskt opp en wiener pølse fra vannet. Mellom 300 og 400 pølser forsvinner ut gjennom kioskluken hver dag. - En «spesial», ja (pølse, brød og lompe i ett). - En «to i to», ja (to pølser i to lomper). - En «dobbeltløper», ja: (to pølser i to lomper). Det er tid for lunsj der ute. Hvis du lurer på hvordan arbeidsfolk ser ut Gradestokken kryper ned mot 12 minusgrader. I kioskluken er gjennomtrekket isende kaldt. Fingrene kan bli rødsprengte av kulde, men klokken 11 stopper biler og lastebiler rett utenfor kiosken eller bak på parkeringsplassen. Da kommer varmen tilbake i stivfrosne fingre. Ut av kjøretøyene kommer menn. Helt «vanlige arbeidsfolk» som har vært her før. Rørleggere, snekkere, elektrikere og jernbindere står i kø foran stamkiosken. Håndverkere utgjør flertallet, mens du må lete lenge før du ser en kvinne. Kjønnsfordelingen har kraftig slagside. Vi teller to-tre jenter blant kanskje 250 menn. Mange av dem står foran kiosken og spiser. Noen ler og spiser. Andre igj en snakker og spiser samtidig. Mens noen trekker inn i «varmestuen» til tallerkener med pølser, hjemmelaget potetmos, bearnaisesaus laget fra bunn av og hamburgervarianter så digre at veganere ville løpt for livet av bare synet. Her inne får Gunhild Stordalens lite støtte i sin oppfordring om å kutte ned på kjøttinntaket. Og Dagbladets førstesideoppslag om hvordan kvitte seg med 3-4 kilo blir aldri lest. Rundt bordene snakkes det om jobb og Lennart Mankowitz’ kiosk-exit. - Hvem skal vi reise til i lunsjen nå? Svaret gir seg ikke selv lenger. Pølsekiosk-alternativene kan telles på noen få fingre. Fra levende bevis til mimring om gamle dager På gatehjørner, i portrom eller på torg. Du fant dem over alt. Pølsekioskene var bybildet, og på 1980-tallet skal det visstnok ha vært over 200 av dem bare i Oslo. Så ble de utrydningstruet. Pølsekioskene ble nedlagt av trafikale omveltninger, nye mattrender og lav yrkesmessig prestisje-rangering. I dag holder ifølge Mankowitz kun Syverkiosken og pølsekiosken på Årvoll å pent. Resten av dem er svarthvittbilder og bestefarsfortellinger. - Her får du «arbeidsmat», sier Mikael Turesson ved bordet sammen med kollega Glenn M. Andersen i firmaet Randem & Hübert Ventilasjon AS. De har kjørt den korte vei til Lennarts Kiosk i lunsjen. Nå sitter de der og lurer på hvor de skal ta en jobbstopp til uka. - Nei, si det? spør svenske Turesson og ser på kollegaen. Toppkarakter underbygger sterkt budskap Himmelfargene forandres fra blått til grått, men i ettermiddagsskumringen lyser røde bokstaver på kioskens utside. «Byens beste pølser». En ikke ubeskjeden påstand, men som den avtroppende eieren mener underbygges av høye karaktertall i smakstester opp gjennom årene. - Aftenposten har flere ganger gitt oss toppkarakterer, sier 54-åringen bestemt. Åkeberg Skoglunn Pølsemakeri har spesiallaget pølsene, men måten de tilberedes på i kiosken, er helt avgjørende for smaken. Stikkord er pølsevann og kraft. - Jeg skifter aldri vannet før ett er tre dager. Da gir buljong, løk og pølser sammen den rette kraften. Pølsene smaker alltid bedre på onsdag enn mandag. Han starter alltid dagen med en pølse i kiosken. Når han kommer hjem til leiligheten på Hasle, spiser han middag, døgnets eneste måltid. Etterpå ser han gjerne på et matprogram eller to, til konas fortvilelse. Hun lurer på når han en dag skal bli forsynt av mat. Svaret er aldri. Helsen setter også en stopper Han vrir seg i kontorstolen. I ansiktet kan vi lese at noe gjør vondt. 41 år som pølseselger, fra den først sommerjobben som 13-åring i pølsekiosk selvsagt til mer eller mindre uavbrutt jobbing siden, har gitt helseproblemer. Han fikk en nyre av broren sin da han ble nyretransplantert for mange år tilbake. Han er hjerteoperert og har diabetes. Redusert helse er også med i avgjørelsen om å legge ned etter å ha solgt tilsammen grovt regnet 1,8 millioner pølser i sin yrkeskarriere. - Hva skal du gjøre nå? - Jeg har en liten leilighet i Tyrkia, så jeg blir jo der. Men jobb? Vi får se. Jeg er en type som tenker mye. Å sitte rolig uten å bruke hodet er ikke noe for meg. Kroppsarbeid må jeg derimot begrense. Han tar på seg ytterjakka. Senker gitteret foran utsalgsvinduet. Går ut i kveldsmørket og tømmer søppelkassene. Så låser han dørene for aller siste gang. - Det blir rart ikke å dra opp hit på mandag. Det gjør det. Faktaboks: Fakta Lennart Mankowitz (54) Født og oppvokst i Oslo. Har en tipptippoldefar fra Russland. Gift. Har tre barn i alderen 25 til 30 år. Utdannelse: Ungdomsskolen og ett år på handelsskolen. Yrke: Fikk sin aller første sommerjobb som 13-åring i en pølsekiosk på Nesset, Vinterbro i Ås der foreldrene hadde hytte. Startet i 1983 pølsekiosk/gatekjøkken ved Hjulet på Gamle Mossvei der dyreparken lå. I 1993 solgte han og startet et eget cateringfirma. I 2002 kom han til Alnabru hvor han åpnet Lennarts Kiosk. I 2017 hadde Lennarts Kioskdrift AS 4,5 millioner i driftsinntekter mot 4,3 mill året før.   Bildetekst i artikkel: Lennart Mankowitz har hatt 21 forskjellige slag pøls er til salgs. De har ligget utstilt i vindu med navn og prislapper til. Nå er alt historie når Lennarts Kiosk på Alnabru stenger for godt. De er menn og de er håndverkere. Pølsekøen til Lennarts Kiosk er en «mannsbastion». Kraften i pølsevannet er noe av hemmeligheten til den gode smaken. 12-timers arbeidsdager og 20 år på rad uten å ta ut ferie. Å være pølsekiosk-eier har vært voldsomt mye jobb. Tilsammen har Lennart Mankowitz solgt over 1,8 millioner pølser i løpet av sin yrkeskarrière. I 2002 var denne pølsekiosken på kun 24 kvadratmeter. Så bygget han ut med en liten diner-restaurant. I går stengte Lennarts Kiosk for godt.

Vinslipp: Knapt, dyrt og deilig
Publiseringsinformasjon
Byline: Ingvild Tennfjord
DC-ID: doc73wcxgw3gpx2av2big9
Sidenummer: 14
Del: 2
	Utgave: E1
Seksjon: Helg
Publikasjonsdato: 02/02/2019
Publikasjon: APHA/Z1

Når 2016-årgangen fra Burgund slippes har de ivrigste overnattet ute i 16 døgn. Stive priser. Knapp tilgjengelighet. Spørsmålet er om smertegrensen nå er nådd.
Kan hende det er nyttig for oss mennesker å få jevnlige påminnelser om hvor ubetydelige vi er. Noen av verdens aller dyreste viner kommer fra Burgund i Frankrike. Natt til 26 april 2016 kom frosten. De har varslingssentre for sånt. Selvsagt har de det. Men kulden overrumplet franskmennene. Vi må tilbake til 1981 for å finne tilsvarende frostskader. Så fulgte et historiske grusomt angrep av meldugg. Avlingene som forer verdens vinentusiaster med eksklusive dråper ble dramatisk redusert igjen. Nå er kvantaene ekstremt små. Vi begynner bli vant til det. Bak oss har vi en stripe årganger med reduserte avlinger. Det skrur opp prisene betydelig. For mange er den knappe tilgangen enda verre. Ventetiden er over Torsdag 7. februar slipper Vinmonopolets syv spesialbutikker 2016-årgangen fra Burgund. Når dørene åpnes, har de første i køen ventet i 16 dager på å slippe inn. Medieinteressen er betydelig. Mange spør seg om det ikke er galskap å overnatte ute i v interkulden for «privilegiet» det er å kjøpe en vinflaske til 50.000 kroner. La meg presisere to ting: Prisen er ikke det ekstreme her. Samme vin kan selges for det flerdoble i et annenhåndsmarked. Det er tilgangen som er flaskehalsen. Vanligvis liker jeg å plukke ut de gode kjøpene. Flaskene som er innenfor økonomisk rekkevidde for flere enn de få, og faktisk er mulig å få tak i uten å ta ut ferie for å stå i kø. Denne gangen var det krevende. Jeg har smakt 72 viner av totalt 446 varelinjer som lanseres. Kvantaene er latterlig lave. 32 flasker tilgjengelig til fordeling. 48 flasker. Det demonstrerer med brutal tydelighet: Burgund er nå blitt et vinområde forbeholdt de få og kapitalsterke. Jeg har ingen illusjoner om at prisene vil falle. Beste scenario er at de stabiliseres. Vi kan håpe på godt vær og rike avlinger. Utover det? Kjemp, betal eller finn vin fra andre områder på kloden. Svært høy kvalitet Midt i juli 2016 snudd e det. Været ble varmt og tørt . Ved innhøsting var druene få, men kvaliteten god på det som ble plukket. Det skal likevel godt gjøres å etterfølge 2015-årgangen, som ble ansett som nær perfekt. Skal jeg generalisere vil jeg si at hvitvinene kjennes rikere og fyldigere enn foregående år. Rødvinene dype, konsentrerte og tette. Kvaliteten er svært høy, men jeg opplever ikke samme intense begeistring som ved 2015-årgangen. Flaskene kommer til å bli revet bort. Jeg kommer ikke til å stille meg i køen denne gangen. Det finnes en verden av fantastiske viner, og jeg skulle ønske jeg kunne peke på rimeligere og like fantastiske alternativer til deg. Men enn så lenge står Burgund i en særstilling. Prisen er kanskje blitt for høy. Og naturen rår. Hva: Viner fra Burgund i 2016-årgangen slippes i syv spesialbutikker 7. februar. Prisene er høye og tilgjengeligheten knapp. Derfor er det ventet lange køer og spesielt stor interesse for slippet. Totalt 440 varelinjer slippes og teller rundt 30.000 flasker. Hvor: Vinene fra spesialslippet selges kun i Vinm onopolets syv spesialbutikker som er Aker brygge, CC Vest, Sandnes, Sandefjord, Valkendorfsgaten i Bergen, Hamar og Valentinlyst i Trondheim. På slippdagen 7. februar åpner dørene klokken 10. Dagen etter, klokken åtte, åpner nettbutikken. Kvotering og kølapp-system brukes. Varenr. 10722001. Spesialpol, 516 fl. tilgjengelig. Hvitvin Clement Chassagne-Montrachet Baudines 2016 Pris: 770,60 kr. Pascal Clement ble en snakkis da vinene kom på det norske markedet. Hvitvinene hans står i en særklasse, og han er forsiktig med eikebruken. Denne har en delikat duft av smør, tilbakeholdt gul frukt og mineral. Salt avslutning med grapefruktbitterhet. Så krisp og herlig. Varenr. 10751901. Spesialpol, 72 fl. tilgjengelig. Ballot- Millot Meursault Perrieres 2016 Pris: 1020 kr. 72 flasker tilgjengelig. Det er jo en vits. Men denne smaker så godt, at den måtte med. Bare munnfølelsen er verdt pengene. Mangefasettert duftbilde, med sitron, grapefrukt, klementin og kalk. Finmasket struktur som et edderkoppnett. Gull. Varenr. 10731701. Spesia lpol, 120 fl. tilgjengelig. M. Bouzereau Puligny- Montrachet Caillerets 2016 Pris: 1125, 60 kr. Her sitter alt som det skal. Vidunderlig duft av eik, epler og smør. Salverende avslutning med ettersmak av gul frukt og urter. Delikat, men tydelig struktur. Varenr. 10726801. Spesialpol, 260 fl. tilgjengelig. Bouchard Pere & Fils Corton-Charlemagne 2016 Pris: 1414,10 kr. En grand cru måtte med på listen. Heftig, tett og høykonsentrert hvitvin. Oh, dette er en vin for kjelleren. Høy stofflighet, lang ettersmak, delikat fedmefølelse. En kraftfull plugg det vil bli en sann glede å smake som mer utviklet. Varenr. 10747501. Spesialpol, 600 fl. tilgjengelig. Rødvin Jadot Cote-de-Nuits Villages Vaucrain 2016 Pris: 368,90 kr. Endelig! En rødvin det finnes litt flasker av, til en noenlunde edruelig pris. Denne er virkelig mettet på smak av kirsebær. Saftig, med finkornet struktur. Pent eiket. Lekker. Du finner flere viner fra Jadot i slippet. Fremragende viner. Jeg valgte denne på grunn av pris og tilgjengelighet. Varenr. 10770101. Spesialpol, 132 fl. tilgjengelig. Pousse d’ Or Santenay Clos Tavannes 2016 Pris: 608,80 kr. «Juicy» er det første ordet som kommer opp på denne. Men så kjennes det som det åpner seg en trakt av fylde og lag. 15 måneder på eikefat med en lang ettersmak og tone av lakris og røde bær. Varenr. 10729701. Spesialpol, 480 fl. tilgjengelig. Nudant Aloxe-Corton Valozieres 2016 Pris: 417,40 kr. Nudant er et gammelt familiedrevet hus, som eier en god del gammel vinmark i området. Ny generasjon ved roret. Denne er et virkelig spennende bekjentskap. Duft av urter og røde bær. En syrlighet du gjenkjenner fra norske bær. Pen struktur og god tilgjengelighet. Et virkelig godt kjøp. Varenr. 10763701. Spesialpol, 240 fl. tilgjengelig. Pacalet Gevrey-Chambertin 2016 Pris: 744,90 kr. I jakten på gode Pinot Noir-viner fra andre steder i verden er det akkurat dette som mangler; det komplekse smaksbildet som endrer seg og overrasker. Sm aker først av krekling og tyttebær, før ettersmake n minner mer om moreller. Litt mineral over delikat eik. Vin i særklasse. Varenr. 10747201. Spesialpol, 120 fl. tilgjengelig. Joliet Fixin Clos de la Perriere 2016 Pris: 649,90 kr. Oi, denne er lekker. Saftig munnfølelse og smak av kjølig frukt. Mild kjernebitterhet i svelget, imponerende lang ettersmak og finmasket struktur. Flott eiket. Hint av lakris i svelget. Varenr. 10735601. Spesialpol, 120 fl. tilgjengelig. Lambrays Clos des Lambrays 2016 Pris: 2390,20 kr. Mange tror de ikke vil kunne kjenne om en dyr vin er god. Jeg sverger, denne rødvinen klapper innsiden av munnhulen din. Så mykt, så saftig. Så mangefasettert duft og smak. Grand Cru vinmark. Prisen gjenspeiler også det. Heldige de som sikrer seg en flaske av denne. Bildetekst i artikkel: Bjørn Håvard Larsen er først i køen. Han får tiden til å gå med Ferdaminne fra sumaren 1860 av Aasmund Olavsson Vinje. Gradestokken viser ned mot 10 minusgrader og enda er det mange dager til han kan sikre seg eksklusive bur genderviner på Aker brygge. Foto: Ketil Blom Haugstulen

Hvorfor er jeg så stygg?
Publiseringsinformasjon
Byline: Anne Bentzrød, Anders Røyneberg
DC-ID: doc73wcx804t00ts2bjig9
Sidenummer: 28
Del: 2
	Utgave: E1
Seksjon: Helg
Publikasjonsdato: 02/02/2019
Publikasjon: APHA/Z1
Si;D
Ingen liker meg på grunn av den stygge nesen min Jeg er stygg og vil alltid vil være stygg. Jeg har elendig selvfølelse og sammenligner meg med andre! Jeg prøver å bli populær, men utseendet ødelegger for meg. Jeg føler at alle ser på den stygge nesen min. Jeg føler at alle de andre jentene i klassen er mye penere enn meg, og også alle de andre jentene jeg møter på. Hvorfor er jeg så stygg? Hvordan kan jeg bli finere eller komme ut av dette problemet? Jeg hater meg selv. Jente (16) Du tenker du er stygg, og at du ville hatt det bedre om du var penere. Det må være tunge tanker å gå med. Du tenker du er stygg, og at det gjør deg mindre populær. Jeg tror andre ville likt utstrålingen din om du får det bedre med deg selv og liker deg for den du er. Mennesker liker mennesker som er ekte, ærlige og tør å være seg selv, ikke mennesker som prøver å være en annen enn den de er. Kanskje du må forsøke å stole på at du er god nok som du er? Å ha det bra og å være fornøyd handler mest om hvordan du har det på innsiden. Alle mennesker ønsker å være pene og bli godt likt. Det blir vanskelig for deg fordi du har laget deg en forestilling om at du er stygg, har en stygg nese, og at ingen liker deg på grunn av det. Du tenker mange negative tanker om deg selv og prøver å være en annen fordi du tenker andre da vil like deg bedre. Du har laget en masse forestillinger om deg selv, men stemmer de? Mest sannsynlig ikke. Jeg tenker du fortjener bedre, og at du skulle behandlet deg selv bedre. Kanskje du istedenfor å kalle deg selv stygg og være selvkritisk kan forsøke å være snillere med deg selv? Husk: Gjør så godt du kan og stol på at du er bra nok! Ikke lat som du er noen andre. Ekte venner vil sette pris på deg for den du er. Husk på at du er verdt noe, og at du fortjener kjærlighet. Mange er glade i deg. Ikke sammenlign deg selv med andre. Prøv heller å være en bra utgave av deg selv. Alle er bra på ulike ting . Vennlig hilsen Anders Jeg baksnakker venninnen min hele tiden Jeg kan fort snakke stygt om andre, selv bestevenninnen min. Hun er stort sett grei, men jeg blir irritert på henne iblant. Broren min sa at jeg måtte slutte med det, at folk kommer til å slutte å like meg. Jeg vet ikke hvorfor jeg gjør det hele tiden, selv med mennesker jeg liker og er glad i. Hva kan jeg gjøre? Jente (18) Det er lettere å snakke om noen du er irritert på enn med dem. Mennesker snakker om hverandre fordi vi trenger å lufte tanker og dele følelser med andre. Det fører til at vi sier både positive og negative ting om hverandre. Problemet oppstår når det blir en stor ubalanse, og du rakker mye ned på andre. Ofte handler det om mindreverdighetsfølelse. Venner kan i tillegg til å gjøre deg glad også gjøre deg både irritert og trist. Har en venn gjort noe som du syns er ubehagelig, er det best å ta en direkte prat med personen det gjelder. Det er vanskelig, men også faktisk en treningssak. Hver gang du blir flinkere til å si hva du tenke r og føler, jo mindre skummelt og vanskelig blir det etter hvert. Blir du irritert på venninnen din, forsøk å si noe om det til henne, så slipper du kanskje å baksnakke? Kanskje du også kan sette deg et mål om å bli flinkere til å snakke om deg selv og følelsene dine, istedenfor å snakke om andre som ikke er til stede? Lykke til! Vennlig hilsen Anders Hvordan vasker jeg underlivet? Jeg har aldri ordentlig lært hvordan man vasker seg best i underlivet. Av og til merker jeg det lukter, og jeg er ekstremt redd for at andre skal merke det. Hvor ofte bør man vaske seg i underlivet og hvordan? Er det bare rundt «åpningene» eller inni? Lukten blir spesielt sterk når jeg har utflod. En annen ting er at helt øverst i «åpningen» foran pleier det å komme noe gulhvitt som gjør at jeg får floker i underlivshåret og lukter. Er dette vanlig, eller bør jeg oppsøke lege? Skal jeg vaske der hver dag for å unngå dette? Jente (15) Vask underlivet en gang om dagen. Når du vasker, er det «utvendig vask», altså vask av hude n jeg mener. Vasker du «innvendig», kan det føre til økt utflod og svie. I skjeden finnes det en god bakterieflora som har som oppgave å holde skjeden ren og frisk, og som ikke bør vaskes bort. Det er mange svettekjertler i området mellom bena og oppover mot rumpa, så en vask i dette området trengs på lik linje med under armene og andre steder du svetter mye. Kjertler i skjeden og mellom kjønnsleppene produserer et hvitaktig sekret - utflod. Det er sannsynligvis utfloden som gjør at du får «floker» i kjønnshårene. Dette kan skylles bort med vann når du dusjer. På selve huden rundt kjønnsorganene kan du dusje eller vaske deg med bare vann, eller eventuelt en mild og parfymefri underlivssåpe. Andre produkter til underlivet som deodorant, talkum og lignende anbefales ikke. Underliv lukter! Men lukten skal ikke være sterk og vond. Er den det, kan det tyde på en ubalanse i bakteriefloraen eller en infeksjon. Lukten og utfloden varierer gjennom menstruasjonssyklusen. Menstruasjonsblodet har sin egen lukt og lukter mer om det blir liggende lenge. Daglig underlivsvask er da viktig, og god hygiene er også viktig i forbindelse med skifting av bind, tamponger og mensenkopp. Urin som blir liggende, kan gi lukt. Derfor er det viktig at du tørker deg med toalettpapir når du har tisset. Husk alltid å tørke forfra og bakover for å ikke ta med bakterier fra endetarmsåpning fremover til skjedeåpning og urinrørsåpning. Vennlig hilsen Anne Jeg vil være en støttende venn Jeg har lagt merke til at den 14 år gamle venninnen min har gått ned mye i vekt. Hun var helt normal før, men nå har hun blitt ganske tynn. Jeg har tenkt litt på det en stund, og i dag tok mamma det opp. Mamma ba meg være en god venn som støtter henne og sånt. Jeg vet liksom ikke helt hvordan jeg kan være en støttende venn og hva jeg skal gjøre. Jente (13) Det viktige er at du er en god venn slik som du har vært før. Venninnen din trenger i alle fall ikke at du trekke r deg unna, men heller ikke at du endrer deg. Vær so m du har vært. Vis at du setter pris på henne som hun er. Jeg vet ikke om noen har tatt dette opp med henne? Når dere ser det og blir bekymret, er det greit å si noe om det. Å bry seg og gi støtte er også å si ifra når man er bekymret. Du kan si til venninnen din at du blir bekymret når du ser at hun har gått ned i vekt. Du kan foreslå at dere går og prater med helsesykepleieren på skolen. Du kan oppfordre henne til å gå dit selv, foreslå å bli med henne, eller du kan selv dele din bekymring der. Fortsett å være den gode vennen du har vært, og gjør hyggelige ting sammen med venninnen din. Da bryr du deg på en naturlig og fin måte. Vennlig hilsen Anne Sitat:   Bildetekst i artikkel: Alle mennesker ønsker å være pene og bli godt likt. Det blir vanskelig for deg fordi du har laget deg en forestilling om at du er stygg, har en stygg nese, og at ingen liker deg på grunn av det, svarer psykiatrisk sykepleier Anders til jente (16). Illustrasjon: Håkon Jøssang

Russetiden er ikke verdt 35.000
Publiseringsinformasjon
DC-ID: doc73vlwfce48l1fpw2zigb
Sidenummer: 28
Del: 1
	Utgave: E1
Seksjon: Debatt
Publikasjonsdato: 01/02/2019
Publikasjon: APHA/Z1
Si;D
Jente (18) Dagens Jeg sitter her nå i januar, kun tre-fire måneder unna russetiden. Jeg vet egentlig ikke helt når den begynner, for jeg har sluttet å bry meg. Jeg har skjønt at det er noe jeg ikke kommer til å ta del i. Ikke fordi jeg ikke har lyst til å feire den med vennene mine, men fordi de fleste vennene mine er på en russebuss, eller i hvert fall en vandregruppe eller van, og det er ikke jeg, av prinsipp. Jeg skjønner ikke hvorfor det føles som om jeg er den eneste som reagerer så kraftig på hvordan russetiden har eksplodert de siste årene. Jeg er såpass heldig at jeg har venner som er likesinnede, men det er nok mange som kommer til å føle seg utenfor og utestengt i tiden som kommer. Festingen er ikke verdt prislappen Vi som er russ uten gruppe, befinner oss nederst på den sosiale rangstigen. Jeg kan skjønne hvorfor det er fristende å være på en russebuss, det er ikke det. Og nesten en måned med fest og moro - hvem vil vel ikke det? Dessuten kjenner jeg også en del bussruss som er inkluderende, det er heller ikke der det ligger. For meg blir det et prinsipp. Jeg bare skjønner det ikke! Det koster så ufattelige mye penger å stelle i stand. Det skal være teaser, dekk og konsept. Det måtte jeg faktisk google. I de fleste tilfeller er det samlet folk fra forskjellige skoler på en russebuss, og det er kanskje ikke så mange man kjenner i utgangspunktet. Selvfølgelig er det fint å bli kjent med nye folk fra andre skoler gjennom å være på en buss, men så koster det deg også pluss/minus 35.000 kroner å være på bussen. Blir flau Det er skapt en kultur som gjør at hele videregående, i noen tilfeller hele ungdomsskolen, handler om russetiden. For jeg kan garantere at det blir mange tomme skolebenker i april og mai. Jeg har søsken som er ti og åtte år eldre enn meg. Jeg var vitne til deres russetid, og det var en helt annen feiring enn i dag. Jeg synes det er skikkelig trist. Og jeg mener det nærmest er flaut å være en del av en generasjon som synes det er gr eit å oppføre seg som mange gjør. Jeg opplever mange «bussruss» som cocky og lite imøtekommende. Et liv etter russetiden Jeg har faktisk kun gått til innkjøp av en russedress, fløyte og lue. Det er så langt jeg velger å gå. Hele 1900 kroner har jeg satt av til russetiden. Fordi jeg velger å bruke pengene mine på ting som er viktigere for meg. Det kommer et langt liv etter at russetiden er ferdig, og du kan ikke akkurat plotte navnet på bussen du var med på, inn på CV-en. Sitat: Jeg synes det er flaut å være en del av en generasjon som synes det er greit å oppføre seg som mange gjør     Bildetekst i artikkel: Jeg har søsken som er ti og åtte år eldre enn meg. Jeg var vitne til deres russetid, og det var en helt annen enn det den er blitt til i dag, skriver jente (18). Foto: Terje Pedersen/NTB Scanpix

Influenserne må ta ansvar!
Publiseringsinformasjon
Byline: Ronja Jensen Aanerud
DC-ID: doc73vlwcp2tp31dfjboig9
Sidenummer: 28
Del: 1
	Utgave: E1
Seksjon: Debatt
Publikasjonsdato: 01/02/2019
Publikasjon: APHA/Z1
Si;D
Ronja Jensen Aanerud (18) Ung debatt Samfunnet er fylt med plastiske inngrep og en norm om at alle skal se like ut. Instagram-kontoer tar overhånd, og kroppspresset vokser seg større enn noen gang. Hver dag dukker det opp nye bilder av flere «perfekte» kropper med silikon i puppene, Restylane i leppene og rumpeforstørrelser. Normaliseringen av det å fikse på kroppen er motbydelig. I 2015 viste en undersøkelse av Norstat og NRK at hver tiende kvinne under 30 år ville forandre en eller flere deler av kroppen sin kosmetisk. I 2019 er det nærmest blitt normalt å ta seg en tur på skjønnhetsklinikken og sprøyte inn litt fyll i lepper og ansikt. Jeg skjønner ikke hvordan et annonsesamarbeid om en rumpeforstørring eller promotering av Restylane er verdt en Instagram-oppdatering, når niåringer står på andre siden av skjermen, drar inn magen og gleder seg til den dagen de fyller 18, så de kan utføre samme inngrep. Det er lett å si at det ikke er så alvorlig som folk skal ha det til, eller at det er foreldrenes ansvar. Men det går bare ikke lenger, det er gått for langt. Dagens influensere har faktisk et ansvar, for ingen barn og ingen ungdommer skal stå foran speilet og se på seg selv og ikke føle seg bra nok! Det dagens influensere burde begynne å forstå, er at skjønnhet kommer innenfra, ut fra egne verdier, holdninger og individualitet. For hvem blir vi hvis alle skal se like ut? Når man er ung, burde man bruke tid på finne ut hvem man er og lære å være glad i seg selv. Ikke kamuflere seg med kosmetiske inngrep. Jeg velger å ta et oppgjør og heve stemmen, nå er det nok. Flere og flere får et helt urealistisk syn på menneskekroppen! Det er som oftest en grunn til at du ser ut som du gjør, og det kler akkurat deg! For vi er faktisk bra nok som vi er, i alle størrelser og fasonger.

Dagsrevyen satser på utenriksstoff
Publiseringsinformasjon
Byline: Hanna Thorsen
DC-ID: doc73vbvbegoq13y9ieig8
Sidenummer: 41
Del: 1
	Utgave: E1
Seksjon: Debatt
Publikasjonsdato: 31/01/2019
Publikasjon: APHA/Z1
Si;D
Hanna Thorsen redaksjonssjef Dagsrevyen Det fossile hjørnet I Si ;D denne uken får vi kritikk fra Johanne Brekke Braarud for å satse for lite på utenriksstoff i Dagsrevyen. Vi er glade for at publikum engasjerer seg i sendingene våre og deltar i diskusjonen om hva Dagsrevyen skal være. Vi har satset tyngre på utenriksstoff de siste årene og økt antallet korrespondenter til ni faste stasjoner, samtidig som regelmessig har utenriksstoff i sendingene våre og et eget utenriksmagasin hver søndag. Satsingen skjer fordi vi vet at publikum gjerne vil ha mer innsikt i det som skjer globalt, og fordi verden er mer kompleks og sammensatt enn noensinne. Ofte har det som skjer her hjemme, en sammenheng med det som skjer ellers i verden. Innslaget om reven som gikk til angrep på en sovende baby i Finnmark, er også en nyhet med globalt tilsnitt. Lenge fryktet zoologer at den syke reven ikke bare hadde skabb, men også var smittet av rabies som vanligvis ikke forekommer i No rge. Den syke reven kunne ha vandret fra Russland over grensen til Finnmark og brakt rabies med seg inn i landet. Selv lokale enkelthistorier gjerne har sammenheng med globale hendelser og tendenser. Når det gjelder den konkrete meldingen om at 400 flyktninger var reddet i Middelhavet, er jeg enig i at vi kunne registrert hendelsen. Meldingen kom såpass sent på internasjonale byråer den kvelden at vi ikke fikk laget sak til Dagsrevyen. NRK.no meldte saken senere samme kveld, men her har nok tilgangen på bilder vært for dårlig til å lage et eget TV-innslag. Flyktningstrømmen og konsekvensene for enkeltmennesker, samfunn og ikke minst den politiske debatten i Europa har vi dekket bredt i alle våre sendinger, men dette er en viktig påminnelse om at vi også bør dekke de positive nyhetene, når mennesker i nød blir reddet. Dagsrevyen skal fortsette satsingen på globale nyheter og også forsøke å forklare sammenhengen mellom det som skjer lokalt, nasjonalt og globalt på en god måte.

Alle rettighetskamper må ha en feministisk og antirasistisk kjerne
Publiseringsinformasjon
Byline: Nancy Herz
DC-ID: doc73vbviymq53seds4igb
Sidenummer: 36
Del: 1
	Utgave: E1
Seksjon: Debatt
Publikasjonsdato: 31/01/2019
Publikasjon: APHA/Z1
Kronikk
Nancy Herz spaltist og student Kronikk I 2016 skrev jeg Si ;D-innlegget «Vi er de skamløse arabiske jentene» som en reaksjon mot negativ sosial kontroll, skam- og æreskultur. Tre år senere går jeg inn i det nye året med én oppfordring til debatten: Alle rettighetskamper må ha en feministisk og antirasistisk kjerne og må være interseksjonelle. Hvis ikke, kan rettferdighetssansen og aktivismen gjøre større skade enn nytte. Det er ikke alltid like enkelt å trekke frem ulike perspektiver og nyanser når man er engasjert og vil få budskapet raskt ut. Det vet både jeg og alle de som vil komme til orde i offentlig debatt i Norge. For å bli hørt må man skrive spissere, sette temaet på kanten, provosere eller overraske. Ofte er det ikke rom for ettertanke. Dette er ikke nødvendigvis kun negativt, vi trenger å kunne sette temaer på spissen for å få flere til å bry seg og til å delta i ordskiftet. Hva vil vi med engasjementet vårt? Derimot er det viktig a t alle som engasjerer seg, enten vi akkurat har begynt å engasjere oss eller har stått på barrikadene for saken vi brenner for i flere tiår, tar et steg tilbake og tar en avsjekk med oss selv om hvorfor vi gjør det vi gjør. Er det for å skape endring her og nå? Er det for å inspirere andre til å ta kampene i sine egne liv? Vil vi skape systematiske politiske endringer? Jeg skrev i 2016 fordi jeg var sint på grunn av uretten som både jeg og andre opplever. Jeg var engasjert, jeg var forbannet og jeg hadde en arena hvor jeg fikk muligheten til å bli hørt. Da jeg innså at det var mange som lyttet, ble det viktigere å tenke på hvordan jeg kan påvirke. Ytringsansvar er et ord som blir slengt ut for å vise at vi «skjønner» at vi ikke kan spre hat. Men hver gang jeg og andre debattanter går på en scene, skriver en tekst eller publiserer noe på sosiale medier, har vi et ytringsansvar som går ut på at vi bør tenke på hvordan vår ytring kan oppfattes, hvordan det påvirker andre og hvordan det bidrar til kampen vi kjemper. Våre historier er blitt misbrukt Kampen mot negativ sosial kontroll er ett eksempel på en betent debatt. Det jeg ikke skjønte da jeg skrev om denne saken for første gang, var at det finnes folk der ute som vil bruke våre historier og vår frihetskamp til å fyre opp under sitt hat for andre mennesker. Kampen mot skam og æreskultur er blitt forsøkt brukt som et påskudd i kampen mot fellesskapet og det flerkulturelle Norge i flere tiår, og vi er blitt tillagt meninger vi ikke har. På den ene siden har vi dem som har heiet oss frem, og gitt oss skryt for å «bryte» med våre familier og våre kulturers verdier. På den andre siden har vi dem som har anklaget oss for å være en heltinneindustri, og som har sagt at det å ta opp kampen mot negativ sosial kontroll er å «selge sjela si» til norske medier, og at vi sviker våre miljøer ved å ta opp betente temaer. Stå imot forenklingen! Men det er også mange som har stått imot denne forenklingen. Noen har navige rt godt og klart å vise at det er mulig å kjempe mot urett uten å godta å bli misbrukt i andres agenda. Mer enn noensinne vil jeg understreke viktigheten av nettopp dette. Mine opplevelser delegitimerer ikke dine. Min historie gjør ikke din mindre sann. For å sitere den amerikanske forfatteren Ljeoma Oluo fra boken So You Want to Talk About Race er det viktig å huske på at: «I’m not capable of cutting away my blackness in order to support feminism that views the needs of women of color as divisive inconveniences. I’m not capable of cutting away womanhood in order to stand by black men who prey on black women. I’m a black woman, each and every minute of every day - and I need you to march for me, too.» Interseksjonalitet i praksis Dette er interseksjonalitet i praksis: at man tar hensyn til hvordan ulike identiteter og tilhørighet i sosiale kategorier som for eksempel kjønn og etnisitet kan samvirke og påvirke hvordan man opplever diskriminering. Det at jeg har opp levd negativ sosial kontroll, betyr ikke at jeg ikke har opplevd rasisme. Måten jeg opplever disse tingene på, er annerledes enn for en kvinne som for eksempel er mørkere i huden enn meg, bruker hodeplagg, som har en funksjonsnedsettelse, eller som har en annen seksuell orientering, kjønnsidentitet eller kjønnsuttrykk. Når kampen mot negativ sosial kontroll ikke har en interseksjonell og antirasistisk kjerne, fremmedgjør den mange av dem vi kjemper for og med. Negativ sosial kontroll og rasisme Vi kan ikke fokusere på kampen mot negativ sosial kontroll uten å erkjenne at unge mennesker med minoritetsbakgrunn også opplever diskriminering og rasisme på grunn av sin hudfarge, religion, etnisitet og annen tilhørighet, samt strukturelle utfordringer knyttet til blant annet klasse, kjønn og utenforskap, for å nevne noe. Vi kan heller ikke diskutere negativ sosial kontroll som et problem og samtidig lukke øynene for at høyreekstremisme vokser i Europa, at kommentarfeltene florerer av dem som mener at islam er roten til alt ond t, og at de samme menneskene som skal «redde» minoritetskvinner, ikke kunne brydd seg mindre om kvinnekampen generelt. Derfor er jeg glad for at 2018 brakte med seg bøker som Kjære bror fra Minotenk, En muslimsk mors kamp av Azra Gilani og mange flere stemmer som tok til orde i debatten. Derfor er jeg glad for at initiativ som Salam, en organisasjon for skeive med muslimsk bakgrunn som ble opprettet i desember 2017, viser at unge menneskers identiteter ikke skal settes opp mot hverandre i en betent debatt. Det går an å være både og «Som skeiv med muslimsk bakgrunn kan du oppleve fordommer fra blant annet familiene og mange muslimske miljøer, islamkritikere, rasister og homofober», står det i et intervju med organisasjonens generalsekretær og organisasjonssjef i nettavisen Vårt Oslo fra desember 2018. Med sitt initiativ viser de at det går an å være både og, ikke enten eller. At antirasisme og feminisme er ikke motsetninger. Samfunnsdebatten trenger flere som dem, s om går foran og viser hvordan man kan navigere i kry sspresset av sine identiteter. Som viser at man kan bekjempe både islamofobi og homofobi og alle de som prøver å skamgjøre eller definere oss uansett hvem de er, og hvilken agenda de har. La oss gjøre 2019 til året for nyanser og ettertanke! Nancy Herz (f. 1996) startet sammen med Amina Bile og Sofia Srour bevegelsen som i mediene blir kalt «De skamløse jentene», og som for alvor satte sosial kontroll i minoritetsmiljøer på agendaen. For sitt arbeid har de blant annet mottatt Skamløsprisen (2016) og Fritt Ords Honnør (2017). Sitat: Kampen mot skam og æreskultur er blitt forsøkt brukt som et påskudd i kampen mot fellesskapet og det fler- kulturelle Norge     Bildetekst i artikkel: Samfunns- debatten trenger flere som går foran og viser hvordan man kan navigere i kryss- presset av sine identiteter og bekjempe forsøk på å skamgjøre eller definere oss, skriver Nancy Herz. Foto: Tor G. Stenersen

En hverdagshistorie fra T-banen: Dette kaller jeg ekte #Oslove
Publiseringsinformasjon
Byline: Agnes Nordvik
DC-ID: doc73vbvdu84201ncj3figa
Sidenummer: 41
Del: 1
	Utgave: E1
Seksjon: Debatt
Publikasjonsdato: 31/01/2019
Publikasjon: APHA/Z1
Si;D
Agnes Nordvik (16) Ung debatt Klokken var halv ni på lørdag morgen, og jeg satt på T-banen linje 3 på vei mot byen. Jeg hørte på musikk, sjekket Instagram og så litt ut gjennom vinduet. På Brynseng kom en dame i 40-årene på T-banen og satte seg ovenfor meg. Vi hadde begge blikket festet på mobilen, og da hun reiste seg og gikk ut på Stortinget, så jeg at vottene og lommeboken hennes lå igjen på setet. Jeg tok tak i tingene, ropte og løp etter henne. Hun ble så glad at hun nesten kastet seg rundt halsen på meg, og hele ansiktet var et stort smil. Jeg pustet lettet ut, skulle til å snu meg for å gå inn på banen, men da lukket dørene seg plutselig. Jeg tar første bane Jeg sto stivt på perrongen og var helt i sjokk. Bagen og sekken min med PC, lommebok, klær til overnatting og toalettsaker lå igjen ved setet mitt inne på T-banen. Jeg får øyekontakt med en dame som satt inne på T-banen et stykke bortenfor tingene mine og gjør i sjokk en slags be vegelse med armene. Men banen kjører fra meg. Jeg tar første bane som kommer, og skjelver mens jeg begynner å google «hva gjør man om man glemmer alle tingene sine på T-banen». Hele ansiktet var et stort smil T-banen stopper, jeg går ut på perrongen, og der står damen med sekken og bagen min. Hun står og venter på meg, og jeg ble så glad at jeg nesten kastet meg rundt halsen hennes. Hele ansiktet mitt var et stort smil. I løpet av få minutter en tidlig lørdagsmorgen opplevde jeg å bli takket for god hjelp, og like etter opplevde jeg selv å takke noen for akkurat det samme. Det kaller jeg ekte #Oslove. Dette er en hverdagshistorie som kanskje ikke er så viktig, men den viser at vi i Oslo fortsatt ser og setter pris på hverandre. Sitat: Jeg sto stivt på perrongen og var helt i sjokk     Bildetekst i artikkel: Dette er en hverdagshistorie som kanskje ikke er så viktig, men den viser at vi i Oslo fortsatt ser og setter pris på hverandre, skriver Agnes Nordvik (1 6). Foto: Thomas Brun

Det finnes ikke svake elever
Publiseringsinformasjon
Byline: Agathe Waage
DC-ID: doc73vbvch1zkxh0u21ig9
Sidenummer: 41
Del: 1
	Utgave: E1
Seksjon: Debatt
Publikasjonsdato: 31/01/2019
Publikasjon: APHA/Z1
Si;D
Agathe Waage (20) leder i Elev- organisasjonen Hverken kunnskapsminister Jan Tore Sanner, leder av Utdanningsforbundet Steffen Handal eller vi i Elevorganisasjonen kaller elever for «svake», men mediene som har som samfunnsmandat å nyansere saker for oss, har av en eller annen grunn forelsket seg i dette stigmatiserende begrepet. Forrige fredag kom Fafo-rapporten om fraværsgrensens effekt. Den viste at de elevene som slet mest på skolen er dem som nå får en enda vanskeligere skoledag. Debatten raste gjennom dagen. Meningene om fraværsgrensen er ofte like polarisert som innvandringsdebatten, men det er én ting hverken rapporten, kunnskapsministeren eller vi i Elevorganisasjonen har sagt, og det er «svake elever». Likevel konkluderer mediene, på vegne av oss som gir sitater, at det er «svake elever» som har det vanskelig. NRK sa dette på nyhetsmorgen og Dagsrevyen, og TV 2 sa det i 16-sendingen sin. Nettavisene er heller ikke helt uskyldige i slik ordbruk. Ar beidsløse er ikke svake. Voksne med psykolog er ikke svake. Pensjonister er ikke svake. Derfor er det absurd at mediene tillater seg å bruke en så stigmatiserende term som «svake» om elever, når ingen av intervjuobjektene gjør det. Ord er makt, og gitt medienes viktige rolle burde de reflektere over hva ordene deres kan føre til. Bruken av «svak» og «sterk» om elever henviser til en gammeldags darwinistisk tankegang som burde vært utryddet sammen med det gamle skolesystemet. Debatten om fraværsgrensen er langt fra over, og selv om hele Norge har ulike meninger om den, håper jeg vi fremover kan enes om én ting: Det finnes ikke svake elever.

Publiseringsinformasjon
DC-ID: doc73utcoaw028oqf0n81r
Sidenummer: 25
Del: 1
	Utgave: E1
Seksjon: Debatt
Publikasjonsdato: 30/01/2019
Publikasjon: APHA/Z1
  Bildetekst i artikkel: Linn Isabel Eielsen (18) fra Haugesund står bak tegneseriestripen L-innsikt. Si ;D publiserer stripene hennes en dag i uken.

Alle gutter gamer. Hvorfor blir de fortsatt ikke sett?
Publiseringsinformasjon
Byline: Morti Kvisvik
DC-ID: doc73utcx1jchz1j5z6381v
Sidenummer: 25
Del: 1
	Utgave: E1
Seksjon: Debatt
Publikasjonsdato: 30/01/2019
Publikasjon: APHA/Z1
Si;D
Morti Kvisvik (19) styremedlem i Spillhuset Ung debatt Medietilsynets Barn og medier-undersøkelsen fra 2018 viser at 96 prosent av alle gutter mellom 9-18 år spiller dataspill. Dette viser det vi alle har tenkt i lang tid, nemlig at de aller fleste gutter gamer. Det er derfor rart at gaming ofte bare blir sett på som en tidstyv, en aktivitet som ikke er noe annet enn bortkastet tid, når det betyr så mye for så mange. Jeg følte meg ensom Da jeg var yngre, kjente jeg ingen andre i nærheten av der jeg bodde som var opptatt av dataspill. Jeg følte meg ensom og var veldig mye alene på fritiden. Det eneste fellesskapet jeg hadde var på nett. På skolen følte jeg meg som en sosial outcast. Jeg opplevde ikke det samme fellesskapet som de andre på de ulike aktivitetene jeg prøvde ut. Det var først da jeg kom meg til Spillhuset (en møteplass for datainteressert ungdom) i 2016, at jeg følte meg som en del av et større fellesskap. Aldri før hadde jeg klart å se me g selv passe inn i en gruppe, men endelig var det naturlig å være avslappet rundt mange mennesker. Jeg klarte endelig å være meg selv fullt ut uten å være bekymret for å bli dømt, og det var bedre enn jeg noen gang trodde det kunne være. Fellesskap er så viktig for oss mennesker. Det å føle at man passer inn, og at man er del av noe større, gir oss mening. Mange kan se på seg selv som et individ, men alle har godt av å ha noen man kan føle seg hjemme med. Man trenger ikke være best Det er lett å ha det gøy med dataspill. Man trenger ikke være best for å synes det er gøy. I dataspillverdenen er det et mangfold av ulike typer spill. Noen bygger ting i Minecraft, noen konkurrerer i Overwatch og noen lever seg inn i historier i Wolf Among Us. Det er noe for alle. Samtidig representerer dataspill et viktig fellesskap for ungdom som ikke finner det på andre arenaer. Selv har jeg opplevd mer skuffelse av skolevenner, enn av venner fra spillverdenen. Jeg er aldri blit t lurt av noen internettvenner jeg har møtt i virkel igheten, mens jeg er blitt ledd av og hånet av mange jeg ble kjent med på skolen. Det kan være fordi det på internett er mye lettere å finne de som er genuint interessert i deg som person. Man velger å bli kjent med dem som har like interesser og lik humor som deg. På skolen er det mer tilfeldig om du finner noen likesinnede. Fellesskap og kommunikasjon I dataspill kan man lære om samarbeid akkurat som man gjør på fotballbanen. Fotball som aktivitet handler ikke bare om å lære å sparke en ball. Man lærer om alle de andre tingene rundt, som fellesskap, kommunikasjon, planlegging osv. Slik er det også med dataspill. Man lærer ting i dataspill som man kan ta med seg over i den virkelige verden. Foreldre kan lære mye om sin ungdom gjennom spillet de spiller, og hvordan de gjør det. NRK-reportasjen om Mats «Ibelin» Steen er et godt eksempel på dette. Faren hans forteller at det var først etter Mats' død foreldrene forsto hvor viktig gamingen hadde vært for ham. Ung dommen din kan gjøre alt fra å være en snill karakter som helbreder lagkameratene sine, til å være en stor karakter som beskytter de andre. Gaming ER betydningsfullt Gaming er blitt til en viktig del av unge gutters hverdag nå til dags. Men det blir ikke alltid møtt med aksept. Man kommer ikke langt med krangling og kalde skuldre, men med genuin respekt og interesse for det barnet ditt gjør. Fotballspillerne har fellesskap, bandyspillere har fellesskap, sjakkspillere har fellesskap. Hvorfor kan ikke dataspillere også få et fellesskap? Det er ikke nødvendig å elske dataspill selv. Det holder i massevis å legge til rette og sørge for at dataspill-erfaringen barnet har, er positiv. Å gå langt på ski er ikke min greie. Min greie er å spille spill med venner, snakke om memes og ha det gøy med folk på nett. Gaming og alt rundt har gitt livet mitt mening og er en stor grunn til at jeg kan gjøre det jeg elsker i dag. Effekten dataspill har på menneskers liv, bør ikke bli skjøvet bort. Sitat: Gaming og alt rundt har git t livet mitt mening     Bildetekst i artikkel: Det er rart at gaming ofte bare blir sett på som en tidstyv og bortkastet tid, når det betyr så mye for så mange, mener Morti Kvisvik (19). Foto: Lars Aarvåg Amundsen

- Vi føler at vi har vårt på det tørre selv om han ikke er dømt. Ennå.
Publiseringsinformasjon
Byline: Mari Glans
DC-ID: doc73ujkmhc5eu1na0o881u
Sidenummer: 2
Del: 2
	Utgave: E1
Seksjon: Kultur
Publikasjonsdato: 29/01/2019
Publikasjon: APHA/Z1
Mari Glans Park City, Utah Harvey Weinstein pleide å være den mektigste Hollywood-produsenten på Sundance-festivalen. Denne helgen hadde en ny dokumentar om ham premiere nettopp der. For to år siden satt undertegnede og spiste lunsj i restauranten på Hilton i Park City, et av de travleste hotellene under Sundance-festivalen. På bordet rett overfor meg satt Harvey Weinstein og snakket høyt i en mobiltelefon og omtalte seg selv i tredjeperson. Han ble stadig avbrutt av folk som kom bort for å ta ham i hånden eller forsøksvis slå av en prat. På denne tiden var han fremdeles kongen av Sundance. Weinstein satte festivalen på kartet allerede på 1990-tallet og sikret seg mange distribusjonsavtaler for selskapet sitt, Miramax. Quentin Tarantinos debutfilm Reservoir Dogs er ett eksempel. Han hadde faste seter på den tradisjonsrike Eccles-kinoen og var selvskreven gjest på alle de mest eksklusive festene. Han var den mektigste mannen i Hollywood og kunne gjøre akkurat som han ville. Og det hadde han også gjort i tre tiår. Avsløringen som la karrieren i grus I oktober 2017 kom de lyssky aktivitetene, som Weinstein hadde jobbet iherdig for å holde borte fra offentligheten, for en dag. New York Times og The New Yorker publiserte flere artikler med en rekke kilder som hevdet at Weinstein var en serieovergriper som hadde brukt sin makt til å ydmyke, fornedre og utnytte minst 80 kvinner. Avsløringen skulle markere startskuddet for #metoo-bevegelsen, og den la Weinsteins liv og karriere i grus. 2018 var det første året han ikke var å se på Sundance. I stedet marsjerte kvinner i gatene i Park City, i en av mange Women’s Marches i USA det året. Hollywood var i endring, og det var Sundance også. På årets filmfestival er 46 prosent av regissørene i konkurranseprogrammet kvinner, noe som er langt høyere enn normalt i bransjen. Harveys skygge henger over festivalen - Det føles riktig å vise filmen vår her. Det er som om ringen er sluttet på et vis. Samtidig er det bittersøtt og trist. Ha rveys skygge henger fremdeles over festivalen, sier regissør Ursula Macfarlane da vi treffer henne i Park City. Hun står bak dokumentaren Untouchable, som går i dybden på Weinsteins kometkarriere og hvordan makten han opparbeidet seg, gjorde det mulig for ham å begå overgrep tilsynelatende uten noen konsekvenser. - Hollywood-systemet beskyttet ham. Folk lot dette skje eller bidro til at det fikk fortsette. Jeg regner med at det er mange der ute som skammer seg nå, sier hun. En outsider Visningen av Untouchable, som Aftenposten var til stede på lørdag morgen, var utsolgt. Et tresifret antall mennesker møtte opp og stilte seg i venteliste-kø i håp om en billett. Få kom inn. Dokumentaren er en av festivalens mest omtalte filmer. Et av filmens sterke øyeblikk er scenen der Hope D’amore forteller om hvordan Weinstein angivelig skal ha voldtatt henne på en jobbreise. Da var Weinstein bare 25 år gammel. - Oppførselen hans er svært paradoksal. I jobbsammenheng løftet han frem mange kvinner og skal også ha behandlet kona si veldig pent. Samtidig hadde han denne andre siden hvor han kunne misbruke kvinner, så jeg har lurt på hva han egentlig tenker om oss kvinner. - I filmen sier et av ofrene at hvis Weinstein fikk det som han ville, så tenkte han at han ikke hadde gjort noe galt, selv om han hadde truet seg til å få viljen sin. Og jeg tror nok det er slik han ser på det, at hvis kvinnen sluttet å kjempe, så var samtykket der, sier Macfarlane. Smart og dyktig produsent Untouchable gir også et innblikk i hvordan Weinstein bygget opp selskapet sitt, Miramax, fra ingenting. Den legger ikke skjul på at Weinstein, de dystre hemmelighetene til tross, var en usedvanlig smart og dyktig produsent. - Dessverre kan du ikke skille monsteret fra geniet, og der ligger tragedien, bemerker den tidligere Miramax-presidenten Mark Gill i dokumentaren. Filmen maler et bilde av Weinstein som en humørsyk bølle som lot det gå sport i å trakassere og plage fl ere av sine ansatte, også de mannlige. Gill fortelle r at han ved flere anledninger måtte dukke når Weinstein kastet tunge askebegre etter ham. Dokumentaren antyder også at Weinstein hadde et skjørt selvbilde, at han var en overvektig arbeiderklassegutt fra Queens som alltid følte seg som en outsider. - Han var opptatt av status og elsket Storbritannia fordi landet har en aura av overklasse og aristokrati. Han giftet seg også med en britisk overklassepike. Fremdeles ikke dømt Et overveldende antall kvinnelige anklagere til tross, er Weinstein fremdeles ikke dømt for noe. Det skapte utfordringer for filmskaperen. - Jeg tror på kvinnene i filmen min, det skal jeg være helt klar på. Samtidig la vi ned masse arbeid i å få bekreftelser på at de snakket sant. Overgrep er likevel vanskelig å bevise, for som regel er det bare de to involverte i rommet. Vi føler likevel at vi har vårt på det tørre selv om han ikke er dømt. Ennå, sier hun. Nå er det snart halvannet år siden nyheten om Weinstein sprakk, men Macfarlane tror ikke verden har endret seg så mye i kjølvannet av saken. - Dette pågår fortsatt i alle bransjer. Det som er blitt lettere, er å melde ifra og bli trodd. Og jeg tror også at det er blitt langt vanskeligere, om ikke umulig, å holde på i samme skala som Weinstein gjorde. Men så lenge det finnes makt og mennesker som er villige til å misbruke den, kommer dette til å fortsette.   Faktaboks: Weinstein og metoo Profil Harvey Weinstein (66) Amerikansk filmprodusent med jødisk bakgrunn. Grunnla Miramax Films, som senere ble kjøpt av The Walt Disney Company. Har produsert filmer som Pulp Fiction, Den engelske pasienten, Sex, løgn og videotape, Shakespeare in Love og Kongens tale. Filmene hans har fått mer enn 300 Oscar-nominasjoner. Han har vært blant dem som har vært takket oftest på Oscar-utdelinger. Har sponset Det demokratiske partiet og blant andre Barack Obama og Hillary Clinton. Mer enn 90 kvinner hevder at han har utsatt dem for seksuelle overgrep eller trakassering . Anklagene mot Weinstein ble startskuddet på metoo- kampanjen, hvor kvinner og menn fra land over hele verden har stått fram med historier om seksuelle krenkelser. Fakta Sundance Filmfestival grunnlagt av Robert Redford i 1978. Arrangeres i Park City i Utah. USAs største og viktigste festival for uavhengig film. Festivalen arrangeres fra 24. januar til 3. februar. Kilde: www.sundance.org Faktaboks: Utenlandske medier om Weinstein-dokumentaren For tidlig?» spør filmmagasinet The Wrap og understreker at dokumentaren ikke tilfører saken ny informasjon. Alt er gammelt nytt. Er du likevel ivrig etter å høre mer om denne gåten av en mann som gjennom to tiår har skapt viktige filmer samtidig som han angivelig har ødelagt livet til en rekke kvinner, er dette filmen for deg. Videre skriver The Wraps anmelder at det regissør Ursula Macfarlanes gjør best, er å plassere Weinstein-skandalen i en kontekst. Lite nytt Også IndieWire mener «Untouchable» tilfører Weinstein-skandalen lite nytt, og at dokumentaren koker opp under en hist orie vi allerede kjenner altfor godt. «Ursula Macflarnes Weinstein-dokumentar inneholder noen kraftfulle vitnesbyrd fra ofrene, men tilfører lite egen innsikt til en allerede velkjent skandale.» IndieWires anmelder mener filmen bærer preg av retningsløshet, og at den mangler en intensjon om hva den ønsker å formidle. Roser dokumentaren Både Varietys og The Hollywood Reporters anmeldere roser derimot regissør Macflarnes for å la ofrene ta seg av snakkingen. De mener måten kamera dveler ved intervjuobjektene på, selv når de nøler og sliter med å finne riktige ord, tilfører filmen emosjonell tyngde og gjør ofrenes vitnesbyrd særlig virkningsfulle. Maria T. Pettrém Sitat: Jeg regner med at det er mange der ute som skammer seg nå Ursula Macfarlane, regissør av Untouchable Sitat: Dessverre kan du ikke skille monsteret fra geniet, og der ligger tragedien Mark Gill, tidligere Miramax-president Bildetekst i artikkel: Harvey Weinstein som ung filmprodusent. Bildet er hent et fra den nye dokumentaren «Untouchable», som ble vist på Sundance filmfestival denne helgen. Foto: Barbara Alper/Getty Images/Sundance Institute

Rapport fra en mannlig ­feministisk ­revolusjon
Publiseringsinformasjon
Byline: Per Christian Selmer-Anderssen
DC-ID: doc73ujkszvx2h19rjyv81u
Sidenummer: 4
Del: 2
	Utgave: E1
Seksjon: Kultur
Publikasjonsdato: 29/01/2019
Publikasjon: APHA/Z1
Anmeldelse Per Christian Selmer-Anderssen Vi må snakke om Faust er vakker, smart, ­selvironisk - og ­irriterende mannstung. Nationaltheatret har bestilt en ny oversettelse av Fausts første del, men alle som kommer på premieren, vet at det ikke er Faust vi skal se. Regissør Thorleifur Örn Arnarsson og dramatiker ­Mikael Torfason har isteden invitert til en dekonstruksjon av Goethes Faust, som skal problematisere Fausts forhold til Gretchen. Hun er 14 år og blir forført av en middelaldrende Faust som har drukket av ungdomskilden. Han har solgt seg til djevelen for å oppleve den absolutte livslykke. Er det alvor i 2019? I 1808 syntes selv Mefistofeles at forholdet mellom dem var drøyt. Hva sier vi da i 2019? «Hvis vi skal snakke om Faust, må vi snakke om Gretchen», leser revygruppen fra Elvebakken videregående skole idet statsminister, styreleder og resten av premierepublikumet er på vei inn i salen. De har på seg T-skjorter med påskriften «Lets talk about F aust» og korer frem forestillingens manifest mens en klassekamerat klimprer på gitar. I fjor hadde de samme elevene en ironisk skolerevy ved navn Vi må snakke om miljø, der de nettopp gjorde narr av denne Si ;D-alvorligheten som ligner det politiske teateret fra 70-tallet. Men hva nå? Er det alvor? Den maskuline feminismen Når jernteppet går opp, skrider Frøydis Armand i barokk brudekjole frem. Dette er hennes avskjedsforestilling, og hun har fått i oppgave å lese «Dedikasjonen» mens bilder fra hennes tidlige karriere vises på de svarte kulissene. Her begynner jeg og min venninne å se to forskjellige kavalkader. Jeg ser en hyllest av Ibsen-roller, hun ser scenebilder der Armand som ung blir tafset på av sine mannlige kolleger. «Hva har ikke hun vært gjennom i sin karriere?» spør hun meg retorisk i pausen. Vi må snakke om Faust drar Goethes verk inn i dagens diskusjon om #metoo i teater­miljøet - og, ikke minst, i spørsmålet om hva som egentlig utgjør et over grep. Er det makt? Er det misforstått kjærlighet? E ller er det bare gedigne peniser på avveie? Samtidig tar forestillingen Goethes eviggyldige idémateriale inn i vår tid, både i originalmonologene, som moderne tekster og med stadig skiftende visuelle referanser. Mens Mads Ousdal og Mattis Herman Nyquist spiller ut Goethes tekst, tar den kvinnelige delen av ensemblet på seg mannedrakter. De onanerer og penetrerer hverandre. Forestillingen er full av slik selvironisk kritikk. Likevel er det ett spørsmål som ruver over hele prosjektet: Kan en mannlig dramatiker og en mannlig regissør i det hele tatt lage en feministisk revolusjon? Menn og metahumor Det som gjør denne forestillingen smart, er at den aldri er i tvil om sitt utgangspunkt. Arnarsson og Torfason lager denne feministiske revolusjonen som et personlig kunstverk, og ikke som en fiks unnskyldning for å sette opp Faust i 2019. En nydelig og personlig sekvens handler for eksempel om dramatikerens forhold til sin egen mor, basert på intervjuer han har gjort via Skype. De t tar imidlertid en stund før forestillingen går vekk fra sitt mannstunge utgangspunkt. Nyquist og Nader Khademi bryter stadig ut av forestillingen med metakommentarer, som etter hvert er så i metaland, at det nesten slutter å være morsomt. Jeg blir sittende og lure: Må selv en feministisk revolusjon være som en kvinnefri humorpris? Midt i Nyquists siste metautbrudd kommer Marika Enstad mot ham med en løkke: «Trenger du denne?» spør hun. Vi skjønner at alle disse utbruddene er et slags bilde på den dominerende mannen i prøveprosessen. Det er altså ikke så lett å prate om Gretchen når Faust selv er så veldig pratsom. Patriarkatets revy Det er lett å kritisere Vi må snakke om Faust for at det er menn som står bak, men det vil ikke jeg. Tvert imot er jeg usikker på om jeg noensinne har sett en slik forestilling før: et teatershow som prøver å problematisere patriarkatet, men som er laget av patriarkatet selv. Men det er de ganske få scenene med Marika Enstad, Kjersti Tveterås og ­Petronella Barker som huskes best fra Vi må snakke om Faust. Tveterås som vasker hendene til publikum mens hun snakker seg gjennom generasjoner med Gretchen-­kvinner. Petronella Barker som den skyldtunge moren til Priscilla Presley - og deretter som Priscilla Presley selv. Og Marika Enstads monolog som dramatikerens egen mor, liggende i et badekar. Utenfor patriarkatet ville de kanskje fått større rom til å fortelle historien om ­Gretchen. Infoboks: Teater Vi må snakke om Faust Nationaltheatret, Hovedscenen Av Thorleifur Örn Arnarsson og Mikael Torfason, med Frøydis Armand, Mads Ousdal, Kjersti Tveterås, Petronella Barker, Marika Enstad, Mattis Herman Nyquist, John Emil Jørgensrud og Nader Khademi. 4 Bildetekst i artikkel: Faust (Mads Ousdal) dyttes ned i helvete av Petronella Barker, Marika Enstad og Kjersti Tveterås i Vi må snakke om Faust. Foto: Øyvind Eide/Nationaltheatret

Så takknemlig for at jeg bare har i-lands- problemer
Publiseringsinformasjon
Byline: Shalini Navaratnam
DC-ID: doc73ujklc33e1js9ry81v
Sidenummer: 29
Del: 1
	Utgave: E1
Seksjon: Debatt
Publikasjonsdato: 29/01/2019
Publikasjon: APHA/Z1
Si;D
Shalini Navaratnam (20) Ung debatt Mine største bekymringer som liten var hvilke klær dukkene mine skulle ha på og om jeg ville rekke hjem for å se One Tree Hill etter skolen. Det virket som de aller største problemene da, og som om verden gikk under dersom jeg ikke fikk alt til å stemme. Hvordan fikk jeg muligheten til å ha så «bekymringsløse» bekymringer? Gir det spørsmålet i det hele tatt mening? Blir nesten flau Mine foreldre hadde ikke samme mulighet. Det er noe jeg tenker på svært sjelden, men tanken dukker opp når jeg sitter og irriterer meg over at jeg må pugge til nok en eksamen. Deres største bekymring på den tiden var den timelange turen til skolen og om de kom seg trygt hjem igjen. Dette er store kontraster til mine «problemer» som barn. Det er nesten så jeg blir flau over å tenke på det. Jeg har vokst opp i en liten boble, i lille Norge, hvor alt nærmest var perfekt. Hvor alt er perfekt. Kanskje ikke perfekt i dine øyne, men virkelig perfekt i mine foreldres øyne. Kulde og kultur Det som er helt sprøtt å tenke på, er at jeg kanskje ikke hadde hatt disse i-landsproblemene dersom foreldrene mine i ung alder ikke hadde kommet til Norge. De kunne ingenting om landet. De kunne ikke språket. De kunne ingenting om kulturen. De begynte å studere i et helt fremmed land. Hvor det var kaldt og langt fra de 30 varmegradene de var vant med. Det var usikkert om de kom til å se foreldrene sine igjen. De visste heller ikke om livet deres kom til å endre seg til det bedre. Kom de til å få seg venner? Jobb? En familie? Mine foreldre kunne ha gitt opp håpet. De kunne ha stoppet der. De kunne ha valgt å snu. I stedet tok de utdanning på høyt nivå, de fikk seg gode jobber, og de jobbet omtrent vettet av seg. De ønsket at deres barn aldri skulle oppleve det de måtte. Så jeg vil bare takke for muligheten jeg har fått. Muligheten til å pugge til eksamener, velge klær på dukker, springe hjem for å rekke One Tree Hill etter skolen og alle de andre luksusproblemene. Shalini Navaratnam blir nesten flau over sine små problemer. Foto: Privat

Derfor er hun blitt så populær
Publiseringsinformasjon
Byline: Svein Olav Sæter
DC-ID: doc73ujkkvypbnkv23481t
Sidenummer: 29
Del: 1
	Utgave: E1
Seksjon: Debatt
Publikasjonsdato: 29/01/2019
Publikasjon: APHA/Z1
Si;D
Svein Olav Sæter (21) Si ;D-journalist Kommentar Demokratenes Alexandria Ocasio-Cortez har skapt sjokkbølger i amerikansk politikk, bølger som har nådd helt til Norge. Mange stusser på hva som gjør henne så populær. Det viste seg nylig at hun har størst engasjement på Twitter av alle i amerikansk politikk, kun slått av presidenten selv. Det åpenbare som gjør at hun skiller seg ut, er hvordan hun bruker sosiale medier til å nå ut. Revolusjonerende for gubbeveldet Ocasio-Cortez fremstår nemlig som en hvilken som helst annen på hennes alder på Twitter. Hun legger ut memes, deltar på live-strømninger og snakker med følgerne sine som om de skulle møtt henne i virkeligheten. Dette er revolusjonerende for gubbeveldet i amerikansk politikk. Det er derimot helt standard for oss som vokste opp med internett. Grunnen til at Ocasio-Cortez er blitt så elsket på sosiale medier, kan man derfor ikke kun finne i hvordan hun legger ut ting på Twitter, men hva hun f aktisk legger ut. Toppskatt på 70 prosent Ocasio-Cortez tok nylig til ordet for en toppskatt på 70 prosent. Dette er langt fra nivået på rundt 40-45 prosent vi har både i Norge og USA. Forslaget viste seg å få støtte fra majoriteten av befolkningen i USA. Selv hos dem som stemmer på Republikanerne fikk forslaget støtte hos 45 prosent. Nobelprisvinneren i økonomi Paul Krugman uttrykte også støtte for forslaget og påpekte at det økonomisk mest gunstige nivået for toppskatt ligger på cirka 73 prosent. Hans kilde var en studie av Peter Diamond, en annen nobelprisvinner i økonomi. Det er dette som er Ocasio-Cortez' vinneroppskrift, selve politikken. At hun også vet hvilke memes som slår an på Twitter, er strøsselet på kaken. Ocasio-Cortez foreslår det som er populært og fornuftig, men som de mer etablerte og sentrumsorienterte politikerne ikke tør. Dette kan vi også finne igjen i vårt eget politiske landskap. Høyre og Ap mot røkla Det er ingen overraskelse a t Erna Solberg, som ikke engang tør å irettesette e gne statsråder, lar være å ta opp kampen mot milliardærene. Mer skuffende er det derimot at Arbeiderpartiet ikke går lenger enn å foreslå at de med rundt 1.000.000 kroner i inntekt skal betale 12.000 kroner mer i året. Hvis Ocasio-Cortez’ forslag får en så overveldende støtte blant den mye mer konservative og skattesky befolkningen i USA, kan vi bare forestille oss hvor stort ønske det er blant befolkningen i Norge for et slikt forslag. Da er det synd politikerne svikter. Sitat: Det er dette som er Alexandria Ocasio- Cortez' vinner- oppskrift, selve politikken     Bildetekst i artikkel: Demokratenes Alexandria Ocasio-Cortez har skapt sjokkbølger i amerikansk politikk.

Rapport fra en mannlig ­feministisk ­revolusjon
Publiseringsinformasjon
DC-ID: doc73wcxa9xxf8136dooigb
Sidenummer: 4
Del: 2
	Utgave: E1
Seksjon: Kultur
Publikasjonsdato: 29/01/2019
Publikasjon: APHA/Z1
å Anmeldelse Per Christian Selmer-Anderssen Vi må snakke om Faust er vakker, smart, ­selvironisk - og ­irriterende mannstung. Nationaltheatret har bestilt en ny oversettelse av Fausts første del, men alle som kommer på premieren, vet at det ikke er Faust vi skal se. Regissør Thorleifur Örn Arnarsson og dramatiker ­Mikael Torfason har isteden invitert til en dekonstruksjon av Goethes Faust, som skal problematisere Fausts forhold til Gretchen. Hun er 14 år og blir forført av en middelaldrende Faust som har drukket av ungdomskilden. Han har solgt seg til djevelen for å oppleve den absolutte livslykke. Er det alvor i 2019? I 1808 syntes selv Mefistofeles at forholdet mellom dem var drøyt. Hva sier vi da i 2019? «Hvis vi skal snakke om Faust, må vi snakke om Gretchen», leser revygruppen fra Elvebakken videregående skole idet statsminister, styreleder og resten av premierepublikumet er på vei inn i salen. De har på seg T-skjorter med påskriften «Lets talk abou t Faust» og korer frem forestillingens manifest mens en klassekamerat klimprer på gitar. I fjor hadde de samme elevene en ironisk skolerevy ved navn Vi må snakke om miljø, der de nettopp gjorde narr av denne Si ;D-alvorligheten som ligner det politiske teateret fra 70-tallet. Men hva nå? Er det alvor? Den maskuline feminismen Når jernteppet går opp, skrider Frøydis Armand i barokk brudekjole frem. Dette er hennes avskjedsforestilling, og hun har fått i oppgave å lese «Dedikasjonen» mens bilder fra hennes tidlige karriere vises på de svarte kulissene. Her begynner jeg og min venninne å se to forskjellige kavalkader. Jeg ser en hyllest av Ibsen-roller, hun ser scenebilder der Armand som ung blir tafset på av sine mannlige kolleger. «Hva har ikke hun vært gjennom i sin karriere?» spør hun meg retorisk i pausen. Vi må snakke om Faust drar Goethes verk inn i dagens diskusjon om #metoo i teater­miljøet - og, ikke minst, i spørsmålet om hva som egentlig utgjør et o vergrep. Er det makt? Er det misforstått kjærlighet ? Eller er det bare gedigne peniser på avveie? Samtidig tar forestillingen Goethes eviggyldige idémateriale inn i vår tid, både i originalmonologene, som moderne tekster og med stadig skiftende visuelle referanser. Mens Mads Ousdal og Mattis Herman Nyquist spiller ut Goethes tekst, tar den kvinnelige delen av ensemblet på seg mannedrakter. De onanerer og penetrerer hverandre. Forestillingen er full av slik selvironisk kritikk. Likevel er det ett spørsmål som ruver over hele prosjektet: Kan en mannlig dramatiker og en mannlig regissør i det hele tatt lage en feministisk revolusjon? Menn og metahumor Det som gjør denne forestillingen smart, er at den aldri er i tvil om sitt utgangspunkt. Arnarsson og Torfason lager denne feministiske revolusjonen som et personlig kunstverk, og ikke som en fiks unnskyldning for å sette opp Faust i 2019. En nydelig og personlig sekvens handler for eksempel om dramatikerens forhold til sin egen mor, basert på intervjuer han har gjort via Skype. Det tar imidlertid en stund før forestillingen går vekk fra sitt mannstunge utgangspunkt. Nyquist og Nader Khademi bryter stadig ut av forestillingen med metakommentarer, som etter hvert er så i metaland, at det nesten slutter å være morsomt. Jeg blir sittende og lure: Må selv en feministisk revolusjon være som en kvinnefri humorpris? Midt i Nyquists siste metautbrudd kommer Marika Enstad mot ham med en løkke: «Trenger du denne?» spør hun. Vi skjønner at alle disse utbruddene er et slags bilde på den dominerende mannen i prøveprosessen. Det er altså ikke så lett å prate om Gretchen når Faust selv er så veldig pratsom. Patriarkatets revy Det er lett å kritisere Vi må snakke om Faust for at det er menn som står bak, men det vil ikke jeg. Tvert imot er jeg usikker på om jeg noensinne har sett en slik forestilling før: et teatershow som prøver å problematisere patriarkatet, men som er laget av patriarkatet selv. Men det er de ganske få scenene med Marika Enst ad, Kjersti Tveterås og ­Petronella Barker som husk es best fra Vi må snakke om Faust. Tveterås som vasker hendene til publikum mens hun snakker seg gjennom generasjoner med Gretchen-­kvinner. Petronella Barker som den skyldtunge moren til Priscilla Presley - og deretter som Priscilla Presley selv. Og Marika Enstads monolog som dramatikerens egen mor, liggende i et badekar. Utenfor patriarkatet ville de kanskje fått større rom til å fortelle historien om ­Gretchen. Infoboks: Teater Vi må snakke om Faust Nationaltheatret, Hovedscenen Av Thorleifur Örn Arnarsson og Mikael Torfason, med Frøydis Armand, Mads Ousdal, Kjersti Tveterås, Petronella Barker, Marika Enstad, Mattis Herman Nyquist, John Emil Jørgensrud og Nader Khademi. 4 Bildetekst i artikkel: Faust (Mads Ousdal) dyttes ned i helvete av Petronella Barker, Marika Enstad og Kjersti Tveterås i Vi må snakke om Faust.

En tøff oppvekst gjør ikke folk stakkarslige
Publiseringsinformasjon
Byline: Solveig Hillestad
DC-ID: doc73srfycsxys1kjbg41i6
Sidenummer: 22
Del: 1
	Utgave: E1
Seksjon: Debatt
Publikasjonsdato: 28/01/2019
Publikasjon: APHA/Z1
Si;D
Solveig Hillestad (18) elev ved UWC Changsu i Kina Ung debatt Hver kveld kan det høres et kor av sukk og «stakkars dem» når Dagsrevyen viser innslag av all elendigheten i verdens «mindre heldige nasjoner». «Det er jo ikke et liv», mumles det. Foreldre og besteforeldre er raske til å minne barna om hvor heldige vi er som er fra Norge. Også legger vi oss med god samvittighet, for vi er da tross alt Plan-faddere og har gjort det vi kan. Ingen superstjerne Det er sant at vi er heldige som bor her. Gjør det oss til bedre mennesker? Til smartere mennesker? Tvert om. Liker nordmenn å tro det? Kanskje. Da jeg flyttet hjemmefra for å begynne på en internasjonal videregående skole i Kina, UWC Changsu, ble dette gjort ekstra tydelig for meg. Jeg fikk ofte spørsmål som «Hva sa de når du sa du var fra Norge, da?». Som om jeg skulle være en superstjerne blant kineserne kun fordi jeg var fra Norge. Sannheten er at jeg oftere har måttet svare på spørsmål om ulves kyting og oljeboring enn om HDI-indekser og lykkekåringer.Det stemmer at det er masse vonde ting i verden. Det stemmer at vi kanskje har mindre av disse vonde tingene i Norge. Det som ikke stemmer, er at vi nordmenn har noe av skylden for denne elendigheten selv. Rett utenfor skolen jeg går på, er det opptil flere «sweatshops» hvor det jobbes dag og natt - akkurat slike som man ser på TV og rister på hodet av. Ironien er at de, og store deler av verdens sweatshops, produserer klær som sendes til og blir kjøpt av nordmenn. Hvem er det da som egentlig er skyldige? At vi ser mindre elendighet i vårt lille, trygge hjørne av verden, betyr ikke at vi er mindre skyldige i denne elendigheten. De er også stolte Vi er nødt til å stoppe å se ned på, synes synd på og svartmale andre land og verdensdeler vi vet lite om. Jeg er heldig nok til å kunne bo sammen med jevnaldrende fra over 100 land. Mange av disse fra den type land som blir vist på Dagsrevyen. Det har minnet meg om hvor heldig jeg er. Men det har også fått meg til å skjønne hvor ignorant jeg har vært. For sannheten er at det som blir vist på Dagsrevyen, er en så liten del av hvem de er som mennesker og av hva de tenker på som hjemme. De lever og har levd gode, fullverdige liv. Kanskje har de hatt det mye tøffere enn det jeg har i oppveksten. Men det gjør dem ikke stakkarslige eller mindre stolt av hvor de kommer fra. De kommer fra land med fantastisk natur, mat og en rik kultur - akkurat som nordmennene på skolen. Likevel er det ikke slik disse landene blir fremstilt. Jeg mener ikke at vi burde slutte å vise og bry oss om de vonde tingene i verden. Jeg mener vi må slutte å tenke på hele land og kontinenter som kun de vonde tingene. Kun når vi klarer å se både Norge og resten av verden, med alle de fantastiske tingene og alle de vonde tingene, kan vi med rette ha god samvittighet. Sitat: Jeg måtte svare på flere spørsmål om ulveskyting og oljeboring enn om HDI-indekser og lykkekåringer     Bildetekst i artikkel: Fremstill ingen av den ikke-vestlige verden som fattig og stakkarslig er utdatert, skriver Solveig Hillestad (18), elev ved UWC Changsu i Kina. FOTO: HELLORF ZCOOL/SHUTTERSTOCK/NTB SCANPIX

Hvordan velge riktig utdanning?
Publiseringsinformasjon
Byline: METTE MANUS
DC-ID: doc73tscptq8l01bpr5a1i7
Sidenummer: 22
Del: 1
	Utgave: E1
Seksjon: Debatt
Publikasjonsdato: 28/01/2019
Publikasjon: APHA/Z1
Mette Manus Karriereveileder og jobbekspert for Aftenposten Det fossile hjørnet Charlotte Henrikø skriver på Si ;D om presset hun opplever om å velge utdanning og yrke. «Familie, bekjente, sosiale medier og venner snakker om det», sier hun, «og det er også ofte et samtaleemne med ukjente». Hun er 19 år og vet ikke hva hun skal bli, noe hun får lite forståelse for. Charlotte er ikke alene om å bekymre seg. Som karriereveileder opplever jeg daglig ungdom som sliter med at det å velge er å velge bort. Mange trenger hjelp til å sortere tankene og finne ut hvilke interesser og evner de bør satse på. De fleste foreldre og lærere ønsker at den unge skal velge «rett» og bli fornøyd i studier og jobb. Men oppvekstmiljøer er forskjellige, og forventninger fra omgivelsene og karakterpresset kan oppleves som kvelende. Egen motivasjon Selvinnsikt er viktig, og de fleste vet om de er mer teoretiske enn praktiske, tekniske eller omsorgspersoner, om de foretrekker ko mmunikasjon, formidling eller kunst. Kanskje flere områder i kombinasjon? God informasjon er viktig, men også egen motivasjon. Rådgiver ved skolen, foreldre, søsken og venner kan hjelpe, men det er den enkelte selv som må ta valg, lage sitt liv og bli det som vedkommende egner seg for og gleder seg til. Med et arbeidsmarked som er i stadig forandring, er det viktig å være nysgjerrig, endringsvillig og positiv. Mange finner ut av studievalget nokså raskt, mens andre trenger et friår etter videregående. Folkehøyskole, jobbe, reise og lære språk, jobbe frivillig eller ta opp fag er noen alternativer. Velg etter interesser Utdanning er viktigere i dag enn noensinne, men gode jobber får den som har valgt etter interesser og evner og er motivert. Heldigvis er det gode muligheter til å videreutdanne seg, bytte løp underveis og skaffe seg arbeidserfaring før endt utdanning. Jeg oppfordrer herved alle rundt de unge til å se den enkelte og være konstruktive, fremfor å øke presset, noe som virker kvelende på de viktige valg ene. Bildetekst i artikkel: Å ta en utdanning virker like skummelt som å gifte seg, skrev Charlotte Henrikø (19) på Si ;D. Foto: Privat

Dagsrevyen lider av et ekstremt innenriksfokus
Publiseringsinformasjon
Byline: Johanne Brekke Braarud
DC-ID: doc73t9ui5onko2ppiw1i6
Sidenummer: 26
Del: 1
	Utgave: E1
Seksjon: Debatt
Publikasjonsdato: 27/01/2019
Publikasjon: APHA/Z1
Si;D
Johanne Brekke Braarud (17) Ung debatt Omkring en halv million nordmenn ser Dagsrevyen hver eneste dag. Som en av Norges viktigste nyhetssendinger, finansiert av lisensbetalere over hele Norge, har programmet et ansvar for å levere verdifulle nyheter. Etter at jeg har sett sendinger av programmet, lurer jeg på om de får det til. Gal prioritering Jeg mener at Dagsrevyen lider av et ekstremt innenriksfokus. Det har hverken nordmenn eller verden godt av. Første nyttårsdag ble en halv million nordmenn informert om at en liten gutt ble angrepet av en rev med skabb i en barnevogn i Alta. Nyheten om at 400 migranter ble reddet i Middelhavet, uteble. Jeg mener ikke at innenriksnyheter bør ekskluderes fra Dagsrevyen. Men med et verdensbilde i stadig endring er det ikke bare nyheter innenfor egne landegrenser som har betydning for oss. Som lisensbetalere fortjener vi informasjon om situasjoner i hele verden. På vårt eget språk. Et større vi Det er på tide med et bredere fokus i en av Norges viktigste nyhetssendinger. Nordmenn må ta stilling til mer enn ulvedebatt. Nordmenn bør få oppdatert kunnskap om den globale klimadebatten, den internasjonale flyktningkrisen og fremveksten av politisk høyreekstremisme verden over. Det er leit at et barn ble angrepet av en rev med skabb i Alta, men vi kan ikke la lokale enkelthendelser stjele søkelyset fra de mange barna som drukner andre steder i verden. Vi teller 2019. Norge er ikke lenger en isolert nasjon. Det er komfortabelt å snakke om utfordringene som angår «oss». Men vi beveger oss mot et samfunn der oss betyr mer enn «våre» fem millioner innbyggere. Jeg ber om at NRK inkluderer flere internasjonale perspektiver og saker i Dagsrevyens sendinger. Når et program som er finansiert av lisensbetalere går under beskrivelsen «dagens viktigste nyheter», må de leve etter den.

Folkemord ble trykket fragmentert og nedjustert til en enspalter på side 7
Publiseringsinformasjon
Byline: Guri Hjeltnes
DC-ID: doc73t9ut3u4g71fyroz1i7
Sidenummer: 24
Del: 1
	Utgave: E1
Seksjon: Debatt
Publikasjonsdato: 27/01/2019
Publikasjon: APHA/Z1
Kronikk
Guri Hjeltnes direktør ved Senter for studier av Holocaust og livssynsminoriteter (HL-senteret) Kronikk WASHINGTON D. C.: Hva visste amerikanerne om holocaust? Hva fikk de vite? I grunnen visste amerikanerne og USA det meste, mener historikere. Men kunnskapen om tilintetgjørelsen av jødene i Europa nådde ikke opp. Nyhetene fra gettoene og konsentrasjons- og tilintetgjøringsleirene ble liggende nede i nyhetsstrømmen i den innflytelsesrike avisen The New York Times. Folkemordet ble gjemt bort i små enspaltere bak i avisen. Mellom 2. verdenskrigs utbrudd i 1939 og mai 1945 publiserte New York Times over 23.000 førstesidesaker. 11.000 av dem handlet om verdenskrigen. 26 av førstesidesakene handlet om holocaust - drapet på Europas jøder i nord, sør, øst og vest. I Norge har det i to måneder rast en offentlig og intens diskusjon etter utgivelsen av Marte Michelets bok Hva visste hjemmefronten? Det finnes flere paralleller internasjonalt. Her er en av dem: Hva fikk amerikanerne vite gjennom storavisen The New York Times? Desperate tider I det store Holocaust-museet i Washington D.C. vises for tiden en mindre utstilling om amerikanerne og holocaust som drøfter hva den amerikanske regjeringen og det amerikanske folket visste om forfølgelsen av jødene i Europa i 1930- og 40-årene, og om hva president Roosevelt og regjeringen gjorde og ikke gjorde. Samtidig skrev amerikanske magasiner reportasjer og artikler om Nazi-Tyskland og om jødene i Europa, de fleste i 1943 og 1944. Newsweek skrev om massakren i Babij Jar i desember 1943 (to år etter drapene). Time Magazine skrev om Himmler i oktober 1943, Collier’s om Warszawa-gettoen i februar 1943 og om Josef Goebbels i oktober 1943. Tidligst ute blant de utstilte magasinene er The New Republic, som i desember 1942 skrev om massakren av jødene i Europa og at to millioner jøder allerede var drept. Holocaust gjemt Ikke langt unna Holocaust-museet viser museet Newseum filmen Holocaust.The Untold Story flere ganger om dagen. Især den viktige avisen The New York Times er i skuddlinjen. Konklusjonen er nedslående. I New York Times sto det meste om holocaust, når man leser alt samlet. Men stoffet om myrderiene på det europeiske kontinentet er plassert i små spalter utover i avisen. Kunnskapen om tilintetgjøringen ble formidlet fragmentert, i neddempet form og nedprioritert redaksjonelt. The New York Times er behørig gransket av historikeren Laurel Leff i en studie med den betegnende tittelen Buried by The Times. Hun har studert avisens journalistikk og eierne av avisen og reporternes holdninger til jødene i Europa. Leff viser at nazistenes behandling av jødene havnet mellom annonser på sidene bakover i avisen. Og av de 26 sakene på førstesiden var jøder omtalt som ofre i kun seks. Avisen vegret seg åpenbart for å bruke «jøde» og «jødisk» når det handlet om behandlingen av jødene, avisen brukte «flyktninger», «fanger», «mennesker». New York Times skrev om oppstanden i Warszawa-gettoen uten å nevne jød er, og da 400 000 ble deportert til Treblinka, brukte avisen «personer». 700.000 drepte sist i enspalter I juni 1942 ble det strid mellom reporter og hovedredaksjon. Da rapporterte Times-korrespondent Bernard Valery i Stockholm en historie om at 60.000 jøder i Vilnius var drept. I New York-redaksjonen tvilte man på historien og sjekket med ulike kilder, «...som er skeptiske til at en slik masseutslettelse kan ha blitt begått uten at Genève visste om det». Historien sto på trykk på side 6 med et forbehold om kilden til historien. Valery brakte sannferdige detaljer om hvordan jødene, menn, kvinner og barn, ble tatt og fraktet med lastebiler og kjørt til en forstad og meid ned med maskingevær. Den 27. juni på side 5 trykket avisen flere korte saker i en spalte nedover siden. Øverste historie fortalte at tyskerne tilbød 10 millioner tsjekkiske kroner for informasjon som kunne føre til arrestasjon av tsjekkiske partisaner som hadde drept SS-lederen Reinhard Heydrich. En midt-historie handlet om at 800 mennesker var skutt i en nazistisk hevnaksjon etter drapet på Heydrich. Men den nederste saken var denne: «700.000 jøder myrdet av nazistene i Polen». Kilden var den polske eksilregjering i London, med en formulering i saken om at dette sannsynligvis var «det største masseslakt i historien, der alle dødelige metoder var benyttet - maskingeværkuler, håndgranater, gasskamre, konsentrasjonsleirer, pisking, torturinstrumenter og sult». Utslettet på tre år 30. juni het det at nazistene hadde etablert et enormt slakterhus for jødene i Øst-Europa, og New York Times brakte tallene: 700.000 drept i Litauen og Polen, 125.000 i Romania, 200.000 i naziokkuperte deler av Russland og 100.000 i resten av Europa. Dermed konstaterte avisen at omkring en sjettedel av den jødiske befolkningen før 2. verdenskrig (anslått til mellom 6 og 7 millioner) var «...utslettet på mindre enn tre år.» Historien om folkemordet sto på side 7 i New York Times, mens Herald Tribune kjørte saken på førsteside. Dette var saker som også kom på trykk i britiske medier, ble sendt over BBC og er trukket inn i vår hjemlige debatt om hva den norske eksilregjeringen visste, gjorde og ikke gjorde. Holocaust i Europa var behørig omtalt i britisk og amerikansk presse. Men hva gjorde man så? Sjokkerte, men passive Historikerne Deborah Lipstadt og Michael Berenbaum kommenterer i filmen The Untold Story at redaktører og journalister åpenbart var sjokkerte over nyhetene som kom fra Europa. Men New York Times gjorde ikke noe med det, mens nettopp pressen skulle ha satt en standard: «they should have set the standards» - slått på stortromma, kjørt sakene om tilintetgjøringen av jødene på førsteside. Disse historikerne går langt i å si at historien kunne vært annerledes, flere kunne blitt reddet, dersom New York Times og andre aviser hadde løftet nyhetene og kunnskapen om holocaust i front. Hva det skyldes? Dette er store og vanskelige spørsmål og det finnes ingen enkle svar. Men det er vik tige temaer som det er all grunn til å tenke over og løfte frem i dag, på Den internasjonale holocaustdagen. Kilder: Laurel Leff: Buried by The Times. The Holocaust and America’s Most Important Newespaper, Cambridge 2005; utstillingen «Americans and the Holocaust», USHMM; filmen Holocaust. The Untold Story, Newseum. Sitat: Kunnskapen om tilintetgjøringen ble ned- prioritert redaksjonelt     Bildetekst i artikkel: Allerede 30. juni 1942 rapporterte The New York Times om at nazistene hadde myrdet en million jøder. Men saken ble bare en enspalter på side 7. Tilsvarende ble en rekke saker om nazistenes jødeforfølgelser gjemt bort som enspaltere bakover i avisen.

Å si det man mener, er litt som å hoppe fra tier'n
Publiseringsinformasjon
Byline: Selma Moren
DC-ID: doc73t9uqmojepy342a1i5
Sidenummer: 26
Del: 1
	Utgave: E1
Seksjon: Debatt
Publikasjonsdato: 27/01/2019
Publikasjon: APHA/Z1
Si;D
journalist i Si ;D-redaksjonen Dagens Da jeg gikk på ungdomsskolen og videregående, var det ganske teit å være den ene som stilte som elevrådsrepresentant. Nei, da var det bedre å sitte stille sammen med de andre, vippe på stolen og bare håpe at læreren ikke pekte deg ut. Det var bedre å late som man ikke brydde seg. Da kunne ingen ta deg på noe. Så når jeg skrev om min egen psyke i avisen som 15-åring, ble jeg ikke akkurat mer populær. Jeg visste at noen kom til å hviske bak ryggen min at «hun er bare ute etter oppmerksomhet» eller «hun synes så synd på seg selv». Å være personlig Hver dag kommer det mange innlegg til Si ;D. Noen ganger politiske, andre ganger personlige, men alltid modige. Modige, fordi det er lettere å sitte stille og vippe på stolen når noen spør hva du synes. Behageligere å holde seg i bakgrunnen. Tryggere å snakke lavt. Modig, fordi man tør å være stolt og si: «Her er jeg! Hør på dette. Du får lov til å være ue nig, du får lov til ikke å forstå. Det skal jeg klare å bære». Det er blitt diskutert hvorvidt føleri og smerte skal få ta så stor plass på debattsidene for ungdom som det gjør i dag, blant annet da mediekritiker Anki Gerhardsen kalte Si ;D for en «grenseløs plattform for selvmedlidende smerteberetninger». Det ungdom er opptatt av og brenner for, skal frem. Det betyr ikke at alle innlegg med jeg, meg og personlige historier egner seg på Si ;D, eller at vi lar være å ta journalistiske vurderinger av disse. Men det er en forskjell på personlig og privat. Og til de som bekymrer seg over at det ikke er mulig å kritisere dem som er personlige, kan jeg skrive under på at dette ikke er tilfelle. Dette skal man selvsagt tåle. Og mitt inntrykk er at de fleste gjør det. Modige unge mennesker Samfunnet vårt er helt avhengig av at ikke alle sitter stille og vipper på stolen. Ikke alle trenger å skrive i avisen, ikke alle trenger å skrive personlig. Det finnes mange må ter å være modig på. Jeg håper likevel vi går in n i en fremtid der de som hever stemmen også anerkjennes, spesielt blant ungdom. En forståelse om at det ikke er lett å si det man mener. At det ikke handler om et ønske om oppmerksomhet og publisitet, men et ønske om endring. Og at å kjempe for det, uansett hvordan man går frem, er litt som å hoppe fra tier'n. Sitat: Ikke alle trenger å skrive i avisen, ikke alle trenger å skrive personlig. Det finnes mange måter å være modig på.    

Bygger på usannheter
Publiseringsinformasjon
Byline: Tage Slind Jensen
DC-ID: doc73t9unbfvw31fusa21i4
Sidenummer: 26
Del: 1
	Utgave: E1
Seksjon: Debatt
Publikasjonsdato: 27/01/2019
Publikasjon: APHA/Z1
Si;D
Tage Slind Jensen (21) 2. nestleder Akershus Unge Høyre Å hevde at Solberg og Ropstad har seg selv å takke for at debattklimaet i etiske diskusjoner har nådd et bunnivå, er ikke annet enn ansvarsfraskrivelse fra Simon Glad Frigessi og AUF. Jeg har noen spørsmål til Frigessi og AUF. Er det saklig å trekke en parallell til et samfunn der kvinner voldtas og tvinges til å føde barn, og på hvilken måte gir det opphav til et bedre debattklima? Og dersom alle vet at vi egentlig ikke nærmer oss det samfunnet som beskrives i «The Handmaid’s Tale», hvorfor skal man da trekke den sammenligningen? Demonstrasjonen og utsagnet om at Norge er på vei tilbake til 1950-tallet, bygger på usannheter og falske motsetninger som ikke hører hjemme i norsk debattkultur. Man bør holde seg for god for retorikk som bidrar til polarisering. Man bør tilnærme seg uenighet gjennom saklig og toleransebasert argumentasjon. Debatten om fosterreduksjon inneholder flere dimensjoner og standpunkter. Abortloven ble vedtatt for over 40 år siden, og da var det utenkelig at teknologien en dag ville gjøre det mulig å abortere vekk ett av flere fostre. Teknologien har nå gjort det mulig, og jeg synes man skal prioritere etikk fremfor teknikk. Man har hatt tilgang til fosterreduksjon siden 2016, basert på en lovtolkning, ikke politisk debatt. Norge er et av verdens mest likestilte land, og det skal vi fortsette å være, til tross for at man nå ønsker å regulere ordningen med fosterreduksjon.

Er det greit at kjæresten min er på dating-apper?
Publiseringsinformasjon
Byline: Anne Bentzrød, Anders Røyneberg
DC-ID: doc73srg5m9d2uwopgq1i6
Sidenummer: 28
Del: 2
	Utgave: E1
Seksjon: Helg
Publikasjonsdato: 26/01/2019
Publikasjon: APHA/Z1
Si;D
Jeg er i en konflikt med kjæresten min. Han bruker flere dating-apper, som jeg vil at han skal slette siden vi er sammen. Noen ganger føler jeg også at han liker bestevenninnen min, og ikke meg. Han er den beste på jord, men er også den verste i verden. Jeg kan ikke miste ham, for han er det viktigste i livet mitt. Hva skal jeg gjøre? Jente (16) Jeg tror de fleste ville blitt sjalu om kjæresten brukte dating-apper. Litt sjalusi kan være sunt, og sjalusi er ofte en del av det å være forelsket. Det betyr mest sannsynlig at du vil gjøre det du kan for å beholde kjæresten din. Samtidig er det viktig at du setter grenser for deg selv, slik at du ikke er med på noe som føles galt. Kanskje dating-appen blir en trussel for deg fordi den skaper utrygghet? Jeg tror mange ville reagert som deg og blitt usikker og sjalu av en kjæreste som bruker dating-apper. Da kan det dukke opp tanker om at kjæresten din egentlig vil ha andre, f.eks. bestevennen din. Det å være k jærester handler ikke om at dere skal være enige om alt, men ha noen felles kjøreregler, slik at dere kan stole på hverandre. Om du og kjæresten din hadde hatt en avtale om at det var greit for begge med dating-apper, hadde det vært noe annet. Men siden du ikke syns det er greit og det blir krangling, er det tydeligvis ikke ok for deg. Det er noe kjæresten din må ta innover seg. Det er ikke urimelig i et forhold å forvente at den andre ikke flørter med andre eller er på dating-apper. Jeg har ingen fasit på hva som er rett for deg, så kanskje du kunne snakket med noen om dette, f.eks. en venn? Du er modig som har tatt opp temaet med ham, og jeg syns du skal fortsette med det. Det er en risiko for at mistanken din stemmer, at kjæresten din vil ha noen andre. Det er vondt å oppleve. Samtidig er det bedre å få et ærlig svar enn å gå rundt med en konstant usikkerhet, som mest sannsynlig forsterker sjalusien din. Håper du og kjæresten din finner ut av dette. Vennlig hilsen Anders Må jeg ha svømming på skolen? Jeg li ker ikke å bruke tampong, og det må jeg jo hvis jeg skal svømme på skolen. Kan ikke man ta hensyn til det? Jente (14) Svømming er et viktig del av kroppsøvingsfaget på skolen. Skoleeier plikter etter loven å gi elevene svømme-­ og livredningsopplæring. Svømming er noe alle elever skal ha for å lære svømmeferdigheter og livredning så de kan være trygge i, ved og på sjø og vann. En ting er at det gir god mestringsfølelse for den enkelte å kunne svømme. I tillegg er det slik at når de aller fleste har gode svømmeferdigheter, og også kan livredning, vil mange drukningsulykker unngås. Hvis man bruker tampong eller mensenkopp, kan man ha svømming selv om man har mensen. Om du ønsker å bruke det, bestemmer du selv. Hvis du ikke vil bruke det, må læreren din få melding om at du ikke kan ha svømming når du har mensen, og da kan du ha en annen form for kroppsøving når de andre har svømming akkurat den uken. Jeg håper du kan kose deg med svømming de ukene du ikke har mensen, og at du får gode ferdigheter og blir trygg i vann. Prat gjerne med læreren hvis det ellers er noe ved svømmingen du gruer deg til, slik at læreren kan bidra til at svømmetimene gir gode opplevelser. Vennlig hilsen Anne For mye ansvar og stress! Jeg føler at jeg må ta altfor mye ansvar for meg og lillebroren min. Han er 14 år. Jeg må passe ham hele tiden, og mamma sier jeg må tenke over at jeg er et forbilde for ham. Det blir så mye ansvar og stress, i tillegg til alt annet jeg må rekke i hverdagen. Hva kan jeg gjøre for at det blir mindre av det? Gutt (16) Jeg forstår deg sånn at du ikke ønsker å fjerne alt ansvar, men at du ønsker å finne en god balanse i det du har av ansvar og det du skal få gjort av dine ting. Moren din minner deg om at du er et forbilde for broren din. Det er jo bra for ham å ha et godt forbilde, og du kjenner at dette forplikter deg. Det er bra at du strekker deg litt for å være et godt forbilde for ham, men at du tr enger å passe på ham hele tiden, syns jeg er litt i overkant. Han er 14 år og bør være gammel nok til å ta mye ansvar for seg selv og sine handlinger. Moren din bør også være tydelig på at han må ta mer ansvar selv. Jo eldre dere blir, jo mer naturlig er det at dere er likestilte. Det å ha omsorg for hverandre og bry seg om hverandre, er bra, og det må gå begge veier. Det gjelder alle i familien. Jeg foreslår at du prater litt med moren din. Hun bør få vite hvordan du opplever det. Si noe om at du bryr deg om broren din, men at han må ta mer ansvar selv. Og det er hun som må gi ham det ansvaret. Du har mye du skal rekke i livet ditt. Jeg håper og tror det er mye av det som er gøy. Det behøver ikke å være stress å ha mye å gjøre, bare du ikke stadig føler at du ikke rekker eller er bakpå og har dårlig samvittighet. Det kan hjelpe å prioritere det viktigste foran det som er mindre viktig. Det må jo planlegging til for å få tid til både skole, fritidsinteresser, familieliv, plikter, avslapning og søvn. Vær bevisst på å gjøre slike prioriteringer. På foreldrehverdag.no kan moren din også finne noen råd som kan være til nytte for henne. Vennlig hilsen Anne Kan jeg få hjelp med abort? Kjæresten min er gravid. Vi er redde for å dra til fastlegen, for man må vel innom dit før man drar til sykehuset? Alle kjenner alle der vi bor, og vi bekymrer oss for sladder. Vi vil helst ta abort et sted der ingen kjenner oss. Vi ønsker ikke bli foreldre nå. Hvor kan vi få hjelp til å ta abort? Håper dere forstår. Gutt (18) Dere trenger ingen henvisning fra lege for å få abort. Har kjæresten din bestemt seg for abort, kan hun ringe sykehuset direkte og bestille en time. I Norge er det noe som kalles for fritt sykehusvalg, det vil si at du kan velge hvilket sykehus du henvender deg til. De fleste velger nærmeste lokalsykehus, men dere kan gjerne ta kontakt med et annet sykehus og reise dit om det føles tryggere. Dersom dere har behov for å snakke med noen, kan dere snakke med både fastlege, den lokale helsestasjon for unge der dere bor eller helsesøster (om dere går på videregående). Helsepersonell dere møter, har taushetsplikt, også fastlegen. Dere skal være trygge på at dere skal snakke fritt, åpent og få nødvendig hjelp. Taushetsplikt vil si at helsepersonell ikke har lov til å fortelle noe om dere videre, og at dere skal være sikre på at informasjonen dere oppgir, blir hos denne personen. Lykke til! Vennlig hilsen Anders Sitat:   Bildetekst i artikkel: Det å være kjærester handler ikke om at dere skal være enige om alt, men ha noen felles kjøreregler, slik at dere kan stole på hverandre, svarer Anders. Illustrasjon: Håkon Jøssang

Solberg og Ropstad har kun seg selv å takke
Publiseringsinformasjon
Byline: Simon Glad Frigessi
DC-ID: doc73s8ymje4nd18nz8h1i7
Sidenummer: 33
Del: 1
	Utgave: E1
Seksjon: Debatt
Publikasjonsdato: 25/01/2019
Publikasjon: APHA/Z1
Si;D
Simon Glad Frigessi (19 leder Frogner AUF Ung debatt Tirsdag ble den nye utvidede, borgerlige flertallsregjeringen presentert på Slottsplassen. Der ble den rekordstore regjeringen ikke bare møtt med roser og gratulasjoner, men også med store abort - og klimaprotester. De som tiltrakk seg mest oppmerksomhet, var som kjent en rekke kvinnelige demonstranter, alle utkledd som skikkelser fra HBO-serien «Handmaid’s Tale». Tage S. Jensen i Unge Høyre skriver onsdag om hvordan denne demonstrasjonen var et usaklig angrep mot regjeringen. Jeg kan kjenne meg igjen i at jeg som del av norsk venstreside er frustrert over dannelsen av en borgerlig flertallsregjering. Det jeg ikke kjenner meg igjen i, er at demonstrasjonene på Slottsplassen skal ha vært usaklige. Går tilbake i tid Jensen hevder at abort-demonstrasjonen var usaklig på grunn av symbolismen i kostymevalget til demonstrantene. Kostymene er hentet fra en serie om et dystopisk samfunn der kvinner er fratatt all ko ntroll over egen kropp og seksualitet, og jeg er ganske sikker på at alle i den demonstrasjonen ikke mener at vi er på vei til virkeligheten i «Handmaid’s Tale». Hele denne demonstrasjonen handlet om å gi et tydelig signal til Erna Solberg, Kjell Ingolf Ropstad og KrF om at de er i ferd med å føre likestillingspolitikken flere tiår tilbake i tid. Serievalget av «Handmaid’s Tale» er åpenbart bevisst og brukes som et stort virkemiddel for en stor og viktig sak. Hva er poenget med en demonstrasjon om formålet med det hele ikke får oppmerksomhet? Det er provoserende Jensen, hvis det provoserer deg at kvinner kler seg ut og demonstrerer for rettigheter din leder, vår statsminister, har tatt fra dem, kan det kanskje hjelpe med en liten påminnelse om hvorfor så mange har latt seg provosere av Høyre og KrF i det siste: Når Solberg og Ropstad ønsker å prioritere ufødte fostre foran levende norske kvinner, så er det provoserende. Retten til fri abort er en grunnpilar for det likestilte samfunnet vi har opparbeidet oss i Norge. I 2017 var det 12.733 aborter i Norge. Det er historisk lavt. Mye av grunnen til det var lettere tilgang til prevensjonsmidler, mer seksualundervisning i skolen og flere helsestasjoner for unge hvor det deles ut nettopp prevensjon. Kun seg selv å takke Skal vi få ned antall aborter i Norge ytterligere, vil det ikke hjelpe å se til 1950-tallet for svar. Det som funker, er billigere prevensjon, eller som AUF ønsker seg: Gratis prevensjon for alle. Jeg er helt enig i at abortdebatten, eller en hvilken som helst debatt, taper på å skape feilaktige bilder av politikere. Men i dette tilfellet har Erna Solberg og Kjell Ingolf Ropstad kun seg selv å takke for å bli fremstilt så kvinnefiendtlige som de er blitt i det siste.

Humorprisen er nok et eksempel: Å være kvinne er et handicap
Publiseringsinformasjon
Byline: Johanne Øderud Vatne
DC-ID: doc73s8yrap5071q0us1i5
Sidenummer: 33
Del: 1
	Utgave: E1
Seksjon: Debatt
Publikasjonsdato: 25/01/2019
Publikasjon: APHA/Z1
Si;D
Johanne Øderud Vatne (20) Dagens Forrige helg ble Humorprisen delt ut på Christiania Teater. Humor-Norge skulle hylle sine egne. Stemmene ble avlagt over nettet, og juryen kunne ikke forutse totalbildet av hvordan vinnerlisten kom til å bli. Likevel var resultatet at det ikke var en eneste kvinne som fikk en pris. Jeg tror hverken juryen eller arrangøren hadde noen intensjon om at det skulle bli slik. Jeg kan til og med kjøpe argumentet om at de mannlige komikerne var morsommere i år. Likevel kjennes det som et slag i magen. Kvinnene er nok en gang blitt veid og funnet for lette. Ikke kommet langt nok I et innlegg skriver Kaja Tømmerås at vi burde unne disse talentfulle mennene prisen og heller bruke den feministiske energien ute i verden, der de virkelig brutale overgrepene mot kvinner skjer. Det er klart at veien er lang å gå internasjonalt, men likevel mener jeg denne prisen illustrerer at vi ikke kan si oss ferdige på hjemmebane ennå. Om du ser på Rolling Stone’s liste over tidenes beste album, må du ned på 26. plass før du finner et album der en kvinne i det hele tatt er med i bandet. I filmens verden er det bare én kvinne som noensinne har vunnet Oscar for beste regi. Også i litteraturen, nesten uavhengig av hvilket tema en kvinnelig forfatter legger opp til, ender man likevel opp med å lese teksten med «kvinnesaksbriller». Om det beskrives angst, sorg eller kjærlighet spør vi oss: «Hva sier denne boken om å være kvinne i 2019?». Det er underlig at kvinner, om de er forfattere, regissører eller komikere, alltid må dra med seg et kjønnsperspektiv, mens deres mannlige kolleger slipper. Er menn best? Kanskje er det sant at menn gjør det best og dermed fortjener heder. Om det er høyere ambisjoner, større selvtillit, evnen til å satse eller et større fokus, er det noe som gjør at menn oftere blir nummer én. Det er guttene som spiller i eliteserien, vi spiller i førstedivisjon. Vi er bare nesten bra nok. Gode til å være kvinner, men ikke noe mer. Om du oppnår noe stort, er det på tross av, ikke fordi, du er kvinne. Vi er lillebror som har fått være med storebror ut å leke. Vi får være glad for at vi i det hele tatt får være med, for når alt kommer til alt, blir vi aldri så sterke som storebror. Det er den følelsen som hjemsøker meg, at jeg hadde hatt bedre odds hvis jeg var mann. Da symfoniorkestrene begynte med «blinde» uttaksprøver, økte sannsynligheten for at kvinne skulle bli valgt med 30 prosent. Det var ikke nok at juryen ikke skulle se kandidaten. De måtte også installere tykke tepper, for juryen var mer tilbøyelig til å velge bort en kandidat dersom de hørte klikkelyden fra høyhælte sko. Jeg må leve med vissheten om at et mannsnavn i toppen av jobbsøknaden min kanskje kunne ført meg nærmere ansettelse. Det er vist gang på gang at de samme beskrivelsene som gir positive assosiasjoner om en mann, gir negative assosiasjoner hos en kvinne. Alltid svakere Jeg kommer alltid til å virke som en litt svakere l ederskikkelse, fordi vi kvinner naturlig mangler alfahann-genet. Jeg uttaler meg med spinkel, skjærende kvinnerøst, og ikke en mannlig rungende bass. Mange mener at kvinnekamp og feminisme har utspilt sin rolle, men det viser seg at vi fortsatt ikke er blitt hverandres like. Simone de Beauvoir skrev «Det annet kjønn» i 1949, men jeg føler på det samme 70 år etter. Humorprisen trekker den absurde sannheten frem i lyset: Det å være kvinne er fortsatt et handicap. Sitat: Det er den følelsen som gjensøker meg, at jeg hadde hatt bedre odds hvis jeg var mann     Bildetekst i artikkel: Jeg kommer alltid til å virke som en litt svakere lederskikkelse, fordi vi kvinner naturlig mangler alfahann-genet, skriver Johanne Øderud Vatne (20).

Norge fortjener bedre enn religiøs moralisme
Publiseringsinformasjon
Byline: Silje Brekke Bakken
DC-ID: doc73rqeljhjfs1trth3bi
Sidenummer: 45
Del: 1
	Utgave: E1
Seksjon: Debatt
Publikasjonsdato: 24/01/2019
Publikasjon: APHA/Z1
Si;D
Silje Brekke Bakken (20) nestleder Akershus AUF Ung debatt Norge har fått en ny, borgerlig flertallsregjering. Den første siden 1985. Uten tvil en seiersdag for de fire borgerlige partiene, og ikke minst for Erna Solberg, som har klart det kunststykket det er å samle KrF, Frp og Venstre til enighet. Dessverre er ikke den nye regjeringen noe å juble over, hverken for norske kvinner eller det norske folk. Moralisme mot kvinner Hvorfor? Fordi Norge fortjener bedre enn religiøs moralisme. Det er skremmende at et parti som med knappest mulig margin kom over sperregrensen ved forrige valg, får legge ned veto mot bioteknologi og et forbud mot selvbestemt fosterreduksjon. Men dette har altså KrF fått til, og dagens regjering blir dermed den første på 40 år som innskrenker norske kvinners selvbestemmelse. At et parti hele 96 prosent av den norske befolkningen ikke stemte på, får pålegge sin moralisme mot norske kvinner og det norske folk, er noe alle burde bli skremt over. Bioteknologiloven Kanskje enda verre er det at KrF får nedlegge veto mot endringer i bioteknologiloven. Stadig flere partier på Stortinget ønsker en mer liberal bioteknologilov, nettopp fordi de vet at bioteknologi kan forbedre livet til tusenvis av norske innbyggere. Bioteknologi kan redusere menneskelig lidelse og sykdom, for ikke å snakke om at mennesker med arvelige sykdommer får muligheten til å føde friske barn. Denne enormt viktige gevinsten bioteknologi har for mennesker, blir på regjeringens regning redusert til «sorteringssamfunn» og «et kaldere samfunn». Ny teknologi, som CRISPR, kan åpne for å fjerne livstruende sykdommer fra vårt arvemateriale, men dette ser tilsynelatende ikke ut til å være viktig for KrF. Det er først og fremst muligheten til å påtvinge sin egen moralisme overfor det norske folk som virkelig betyr noe. Her kommer altså partiet på fire prosent som skal redde Norge fra moralsk forfall, og de andre borgerlige partiene lar det skje. Regjering i utakt Også eggdonasjon og assiste rt befruktning for enslige glipper i dagens regjering, til tross for overveldende flertall for dette. Heldigvis kommer KrF ridende på sin høye hest og forteller oss at det kun er én riktig måte å lage barn på. Jeg trenger nok ikke utdype hvilken metode de tenker på. Det er bare én ting å si: Regjeringen bør grue seg til 8. mars. Da kommer norske kvinner og menn til å skape det største demonstrasjonstoget Norge har sett, og vise en gang for alle at regjeringen er i utakt med det norske folk. Det er bare å gjøre seg klar.   Sitat: Det er bare én ting å si: Regjeringen bør grue seg til 8. mars. Bildetekst: Her kommer partiet på fire prosent som skal redde Norge fra moralsk forfall, og de andre borgerlige partiene lar det skje, skriver Silje Brekke Bakken (20). På bildet: KrFs Olaug Bollestad og Kjell Ingolf Ropstad. Foto: Gorm Kallestad/NTB Scanpix    

Hvor ble det av venstresidens bønn om saklig debatt?
Publiseringsinformasjon
Byline: Tage S. Jensen
DC-ID: doc73rqel7zedh18fkh66bw
Sidenummer: 45
Del: 1
	Utgave: E1
Seksjon: Debatt
Publikasjonsdato: 24/01/2019
Publikasjon: APHA/Z1
Si;D
Tage S. Jensen (21) 2. nestleder Akershus Unge Høyre Tirsdag ble statsminister Erna Solberg (H) møtt med voldsomme og usaklige demonstrasjoner da hun presenterte sin nye flertallsregjering. Jeg har full forståelse for at dannelsen av en borgerlig flertallsregjering frustrerer norsk venstreside, men det blir feil å karikere regjeringen som kvinnefiendtlig og reaksjonær. Saklig debatt Det er paradoksalt at venstresiden etterspør et mer saklig debattklima, samtidig som enkelte finner det passende å marsjere nedover slottsplassen utkledd som skikkelser fra HBO-serien The Handmaid’s Tale. Denne serien utspilles i et dystopisk samfunn der kvinnen er fratatt all kontroll over egen kropp og seksualitet. Å hevde at vi nærmer oss et slikt samfunn, bidrar til økt polarisering og falske motsetninger mellom grupperinger. Det provoserer meg. Jeg forventet ikke at venstresiden skulle møte den nye regjeringen med hyllest og jubel. Men jeg hadde håpet på en saklig politisk debatt. Uverdig All politikk bygger på en eller annen form for uenighet. Det skal være rom for harde debatter og tøffe argumenter. Det betyr imidlertid ikke at man skal tolerere å bli tillagt verdier og meninger man ikke har. Alle norske politikere ønsker å gjøre samfunnet bedre. Det eneste som skiller oss, er hvordan vi ønsker å nå det målet. I diskusjonen om fosterreduksjon har venstresiden tegnet et grovt og feilaktig fiendebilde av KrF og resten av høyresiden. Det er skuffende og uverdig. Politiske motstandere skal behandles som medmennesker: med respekt, forståelse og toleranse. Det er paradoksalt at venstresiden etterspør et mer saklig debattklima, samtidig som enkelte finner det passende å marsjere nedover slottsplassen utkledd som skikkelser fra HBO-serien «Handmaid’s Tale», skriver Tage S. Jensen (21) i Unge Høyre. foto: heiko junge, ntb scanpix

Det må bli slutt på utstyrspress i idretten
Publiseringsinformasjon
Byline: Marius Aamodt
DC-ID: doc73rqej0yher19or3m3bi
Sidenummer: 45
Del: 1
	Utgave: E1
Seksjon: Debatt
Publikasjonsdato: 24/01/2019
Publikasjon: APHA/Z1
Si;D
Marius Aamodt (14) I det siste har jeg lagt merke til at noen ungdommer ikke gidder å delta på trening eller konkurranser. Det kan være fordi de får kommentarer om de ikke har det riktige treningsutstyret. Tidligere var det ingenting som het pulsklokker eller joggesko med isopordupp under for å gjøre dempingen bedre. Det var heller ikke noe som het fluor under skiene for å få dem til å gå fortere. På den tiden var det bare å komme seg på trening og ha det gøy. Det er ofte foreldrene som bestemmer om du får nye ski eller joggesko. Det er ikke så rart å arve joggesko eller T-skjorter fra sine søsken. Man kan komme på trening og tro man har de feteste skoene i hele klubben, for så å få høre at det er fjorårets modell, og at de nye er tre ganger så kule. De har nemlig lysende skolisser og koster 2500 kroner. Det er forståelig at barn ikke deltar på trening når de må bruke penger for å få være med i gjengen. I hvert fall ikke når de må spørre foreldrene sine om å få penger til å kjøpe de samme skoene som den mest populære gutten eller jenta i klassen har. Til slutt blir de lei av å kjøpe ting som de egentlig ikke trenger. Derfor mener jeg at det må bli slutt på utstyrspress i idretten.

Publiseringsinformasjon
DC-ID: doc73r7vrecq7p6w1876bw
Sidenummer: 29
Del: 1
	Utgave: E1
Seksjon: Debatt
Publikasjonsdato: 23/01/2019
Publikasjon: APHA/Z1

Publiseringsinformasjon
DC-ID: doc73r7w7933fbjgkqj3bi
Sidenummer: 29
Del: 1
	Utgave: E1
Seksjon: Debatt
Publikasjonsdato: 23/01/2019
Publikasjon: APHA/Z1

Publiseringsinformasjon
DC-ID: doc73r7vrlx1g7177epn3bi
Sidenummer: 29
Del: 1
	Utgave: E1
Seksjon: Debatt
Publikasjonsdato: 23/01/2019
Publikasjon: APHA/Z1

Ikke bli rik på utseendet ditt
Publiseringsinformasjon
Byline: Linn Isabel Eielsen
DC-ID: doc73rf5xss1s1pajy03bi
Sidenummer: 29
Del: 1
	Utgave: E1
Seksjon: Debatt
Publikasjonsdato: 23/01/2019
Publikasjon: APHA/Z1
Si;D
Linn Isabel Eielsen (18) @L-innsikt Det burde ikke være mulig å bygge status, berømmelse og formue på benbygningen eller ansiktssymmetrien sin. Hvorfor blir ikke berømmelse og status fordelt på mennesker som utretter eller har en lidenskap for noe? Jeg vil for eksempel heller se treningsbilder enn nok et bassengbilde fra Dubai, og jeg vil heller se en gjennomarbeidet sminkelook enn nok et bilde fra en kafé. Og så vil jeg se kunst, musikk og meninger, selvfølgelig - jeg bare presiserer at det går an å ha talenter innenfor utseendebaserte aktiviteter også. Jeg er ikke imot å poste kafébilder. Sommeren 2018 postet jeg faktisk et bilde fra Starbucks, og jeg fikk 60 likes. Poenget er at jeg ikke føler at kafébildet mitt fortjener berømmelse, for det er en ganske kjedelig post. Det inneholder riktignok et ordspill, men liksom, jeg drakk iste i Spania, og det gjør meg ikke til Malala. Malalas bilde av boken hun skrev om flyktningers historier, fikk forresten ca . 2,3 millioner færre likes på Instagram enn Kendall Jenners sponsede veskereklame for Longchamp. Og det sier sitt. Hvis vi fortsetter å akseptere at influensere får betalt for å promotere Botox, fillers, extensions og silikon, er vi med på å øke skjønnhetspresset. Derfor sluttet jeg i dag å følge fem «influensere» og begynte å følge Malala og Jenny Jordahl i stedet.

Feminist-Norge burde åpne øynene for de virkelige problemene
Publiseringsinformasjon
Byline: Kaja Tømmerås
DC-ID: doc73rf5y4zhlitd4dkaab
Sidenummer: 29
Del: 1
	Utgave: E1
Seksjon: Debatt
Publikasjonsdato: 23/01/2019
Publikasjon: APHA/Z1
Si;D
Kaja Tømmerås (14) Ung debatt Sigrid Bonde Tusvik valgte fredag 18. januar å forlate Humorprisen fordi ingen kvinner vant pris. Hun omtaler arrangementet som «Herreprisen». I stedet for å bli igjen for å hylle de utrolig talentfulle mennene som vant en så utrolig fortjent pris, gikk hun ut i mediene og fremstiller det hele som diskriminering. Diskriminering fordi ingen kvinner vant pris. Feministkortet Hvis det hadde vært motsatt, kun kvinner som vant pris, hadde fredagen vært en gledens dag. Da hadde vi hyllet de fantastisk flotte, morsomme og vakre kvinnene som vant, og ingen ville tenkt på de stakkars mennene som ikke vant noe. Vi kvinner drar bare frem feministkortet, og hvem kan vel konkurrere med det? Med gensere som sier «Girls Unite» er vi rett og slett uslåelige. Men er det ikke på tide å kaste fra seg genseren, la mennene vinne noen priser, og heller ta tak i de virkelige problemene i verden? Legg vekk Herreprisen Kan ikke Feminist-Norge stoppe o pp i et sekund og heller åpne øynene for de virkelige utfordringene kvinner i andre deler i verden møter hver eneste dag? I Darfur brukes voldtekt mot kvinner som våpen i krigføring, i Somalia blir jenter giftet bort, og i Jemen må kvinner ha ektemannens tillatelse til å gå utenfor døren. Har de ikke tillatelse til dette, blir de arrestert. Så er det ikke på tide å legge «Herreprisen» på hyllen og heller virkelig gå inn for å endre det som er viktig? Sitat: Vi kvinner drar bare frem feministkortet, og hvem kan vel konkurrere med det?     Bildetekst i artikkel: Sigrid Bonde Tusvik protesterte mot at alle prisene under årets Humorprisen gikk til menn. Foto: Jon Olav Nesvold

Abortmotstanden i KrF er kvinnefiendtlig
Publiseringsinformasjon
Byline: Ayat Majbel Saeid
DC-ID: doc73rf5y4edzay0vkhaa3
Sidenummer: 29
Del: 1
	Utgave: E1
Seksjon: Debatt
Publikasjonsdato: 23/01/2019
Publikasjon: APHA/Z1
Si;D
Ayat Majbel Saeid (19) landsstyremedlem Rød Ungdom og 5. kandidat for Agder Rødt Joel Ystebø i KrFU skriver at «det er en ulykke når de som stiller seg kritisk til dagens abortlov, fremstilles som kvinnefiendtlige». Og ja, dere er kvinnefiendtlige når dere foreslår, ønsker og gjennomfører innskrenkninger i abortloven. Disse handlingene viser at dere ikke har tillit til at kvinner kan ta kontroll over eget liv og ta vanskelige valg. Jeg er lei av at menn skal få så mye plass i abortdebatten. De kommer aldri til å gå gjennom et svangerskap eller en abort. Dessverre er det ikke bare Ystebø, men en god del andre menn også som vil snakke på vegne av kvinner. Løsningene deres på uønskede svangerskap er at kvinner skal gå igjennom svangerskap, føde et uønsket barn og gi det bort etterpå. At det allerede er mange barn som trenger et hjem, eller hvor traumatisk det kan oppleves å gå gjennom alt dette, har de tydeligvis ikke tenkt på. Det viktigste for de m er vel at de kan sove natten gjennom som heltene de tror de er. Det føles som å være en ødelagt platespiller som spiller den samme låten gang på gang. Hvor mange ganger må vi si «min kropp, mitt valg» før vi blir hørt? I 2019 skulle man tro vi hadde kommet lenger enn å begrense andre menneskers kontroll over eget liv. Det eneste KrF og Kjell-Ingolf Ropstad forteller meg som kvinne, er at de ikke har tillit til vår evne til å ta valg over våre egne kropper. Vi blir umyndiggjort. De kan klappe seg selv på skulderen og slå på stortrommen for at de er imot et sorteringssamfunn. Samtidig ser de bort fra at de sitter i regjering med skaperne av det store sorteringssamfunnet, med skattekuttene til eliten og de dårlige tiltakene for folk flest. Sannheten er at abort forsvinner ikke når du begrenser kvinners rett til selvbestemmelse. Det er bare å spørre land med ulovlig abort om deres mørketall.

Det er vondt å tenke på eit Noreg utan bonden
Publiseringsinformasjon
Byline: Margrete Hovda
DC-ID: doc73qpiwa597811rrbiaab
Sidenummer: 24
Del: 1
	Utgave: E1
Seksjon: Debatt
Publikasjonsdato: 22/01/2019
Publikasjon: APHA/Z1
Si;D
Margrete Hovda (18) Det er vondt å tenke på en fremtid uten ulv, skriv Stine Østmoe torsdag. Velkomen inn i hovudet til ein ven av «Bygde-Noreg» og miljøvenleg norsk landbruk, samt medmenneske og NU-ar, populært kalla ulvemotstandar. Norge har eit stort ansvar, som du så fint skriv. Ikkje berre for biologisk mangfald, men mykje meir. For blant anna eit levande «Bygde-Noreg». Med fleire rovdyr vil færre vere bønder og bygdene vert fråflytta. For eit land der husdyr kan gå trygt på beite. Eit land der naboen min slepp å hente fleire daude enn levande sauer heim frå beite. Dødstruslar er ikkje greitt Ein kan sjå svart og kvitt på saka. Skulde på redsel for ulven. Dette er for dei fleste ikkje det som engasjerer dei i debatten. Folk vert ikkje etne av ulv. Det handlar om tryggleiken til inntekt, til å halde fram med landbrukstradisjonar samt omsorg for eigne gardsdyr. Når eg i dette innlegget svarar deg, kjem eg til å få kritikk for å meine det eg me iner. Slik skal det vere med ytringsfridom. Det som ikkje er greitt, er dødstruslane som jegerar får for å fylgje dei demokratiske vedtaka teke på Stortinget. Jegerar som har fått ansvaret for å fylgje opp vedtaka, skryt ikkje. Dei må ofte vere anonyme for ikkje å verte utsett for grov hets. Me bryr oss om dyra Dyra har sjølvsagt rettigheitar, og i Noreg har me god dyrevelferd. Me bryr oss om dyra, både ville og tamme. Ein er ikkje anten ein «dyremotstandar» som vil hevde seg over andre artar og demonstrere sin dominans, eller ein dyreforkjempar som vil gje dyr like rettar som menneske. Denne saka er ikkje anten eller. Paradokset er at ein god rovdyrpolitikk set dyrevelferd i sentrum, noko fleirtalet er for. Det handlar om beitedyra sine liv og etisk matproduksjon. Om den finsk-russiske ulven ikkje er på drapstokt i norske beiteområde om 50 år, kan eg med godt samvit forklare dei komande generasjonane kvifor. Det er for at Kari Nordmann framleis er sauebonde og syrgje r for at du får ullsokkane dine til jol. Det handlar om gardsbruk i drift med både husdyr og jordbruk - i heile landet. Det handlar om at den norske bonden fekk moglegheita til å halde fram med miljøvenleg gardsdrift. Det handlar om at ein respekterer alle, også bønder. Det handlar om medkjensle og om å sjå lengre enn til neste fortauskant. Det handlar om beitedyra sine liv og etisk matproduksjon, skriver Margrete Hovda (18). FOTO: CORNELIUS POPPE, NTB SCANPIX

Et sviende nederlag for KrF
Publiseringsinformasjon
Byline: Simen Bondevik
DC-ID: doc73qphtct6t1uqb9n6bw
Sidenummer: 24
Del: 1
	Utgave: E1
Seksjon: Debatt
Publikasjonsdato: 22/01/2019
Publikasjon: APHA/Z1
Si;D
Simen Bondevik (18) leder Akershus KrFU Sist torsdag godkjente alle de fire partiene regjeringsplattformen. Dermed får Norge denne uken en ny regjering. Innvandringspolitikken i den nye plattformen er ikke god nok sett med KrF-øyne. Enhver regjering blir bedre med KrF. Det gjelder også den nåværende. Det så vi tydelig i plattformen som inneholdt en rekke gode KrF-gjennomslag. På punkter som landbruks- og fiskeripolitikk, barnereform, likeverdsreform, bistand og tros- og livssynspolitikk har partiet fått en rekke gode gjennomslag. Selv jeg som var og fremdeles er skeptisk til et regjeringssamarbeid med Frp, synes jeg dette er bra. Men det er likevel en del områder hvor vi ikke har fått nok, og personlig er jeg aller mest skuffet over innvandringspolitikken. Altfor restriktivt En av de tingene som skuffer meg, er retorikken og ordene som brukes. Allerede i innledningen til hele plattformen står det: «Vi vil føre en bærekraftig innvandringspolitikk, som må væ re restriktiv, rettssikker og ansvarlig». Ordet «human» bruker regjeringen om sin ruspolitikk, men ikke en eneste gang knyttet til innvandringspolitikken. Det er synd at det ikke er der fokuset ligger, også i innvandrings- og integreringspolitikken. Selv om retorikk er viktig, og spesielt rundt et tema som dette, er det ikke det som skuffer meg aller mest på innvandringsfeltet. Den faktiske politikken er altfor restriktiv, og det er litt av en kamel å svelge for partiet mitt. Spesielt ser vi dette i antall kvoteflyktninger: 3000 kvoteflyktninger er altfor lite. Ingen økning. KrF fikk ikke endret noe. Det eneste som har skjedd, er at Frp har fått gjennomslag for at man kan nedjustere antall kvoteflyktninger dersom det kommer en stor asylstrøm - en uforpliktende, restriktiv og streng innvandringspolitikk, med andre ord. Lovte velgerne endring Før stortingsvalget i 2017 satt jeg i en rekke debatter og sto på masse stands som representant for KrF og KrFU. Jeg lovte velgerne g ang på gang at en stemme på KrF var en stemme for e n mer human asyl- og innvandringspolitikk. Og jeg var sikker på at dersom vi gikk inn i regjering, ville vi sikre akkurat dette. Nå har vi gått inn i regjeringen, og innvandringspolitikken er på mange måter blitt enda mer restriktiv enn det den var i Jeløya-plattformen. Det synes jeg er vanskelig. Nestekjærlighet er en av våre tre grunnverdier, og en human og rettferdig innvandringspolitikk er nestekjærlighet i praksis. Derfor er jeg skuffet over at vår regjeringsinntreden ikke førte til en mer liberal og raus asyl- og innvandringspolitikk, men derimot en liten innstramming. Sitat: 3000 kvote-flyktninger er altfor lite. Ingen økning. KrF fikk ikke endret noe.     Bildetekst i artikkel: Sist torsdag godkjente alle de fire partiene regjeringsplattformen. Simen Bondevik er skuffet over innvandringspolitikken. F. v.: Siv Jensen (Frp), Erna Solberg (H), Trine Skei Grande (V) og Kjell Ingolf Ropstad (KrF). Foto: Terje Bendiksby, NTB scanpix

Å ta en utdanning virker like skummelt som å gifte seg
Publiseringsinformasjon
Byline: Charlotte Henrikø
DC-ID: doc73qpihd3xwg1jg1qz6bw
Sidenummer: 26
Del: 1
	Utgave: E1
Seksjon: Debatt
Publikasjonsdato: 21/01/2019
Publikasjon: APHA/Z1
Si;D
Charlotte Henrikø (19) Ung debatt Facebook gjør seg klar til våren med reklame etter reklame om forskjellige universiteter, høgskoler og andre alternative utdanninger. Det er på tide å ta et valg. Det samme valget som jeg har slitt med siden ungdomsskolen. Hva skal jeg utdanne meg til? Hva vil jeg egentlig bli? Presset om å velge kommer fra alle kanter. Familie, bekjente, sosiale medier og venner snakker om det, og det er også ofte et samtaleemne med ukjente. Når jeg forteller at jeg ikke vet hva jeg skal, blir jeg sjelden møtt med forståelse, men heller «det bør du kanskje finne ut snart.» For meg virker det å ta en utdanning like skummelt som å gifte seg. År går tapt hvis man velger feil Jeg er 19 år og skal «binde» meg til et bestemt yrke resten av arbeidslivet. Om jeg finner ut at dette ikke er riktig for meg, blir det vanskelig å finne en ny jobb siden kompetansen bare er innenfor ett fagområde. Det å ta forskjellige utdanninger hver gang man velger feil, tar sin tid, og jo eldre man blir, jo mindre attraktiv blir man på arbeidsmarkedet. I tillegg gjør skolegangen at jeg mister mye arbeidserfaring som de fleste arbeidsgivere liker å se på en CV. Så hvordan skal man kunne satse på noe når så mange år går tapt hvis man velger feil? Det er ikke rart man kan bli redd for å velge. Virker enkelt for andre Det virker så enkelt for alle andre. Det virker som de fleste har en viss peiling på hva de vil og bare satser på det ut ifra magefølelsen. Andre har hatt drømmer siden de gikk i barnehagen. Det gjør utrolig godt, men samtidig litt vondt, å se noen snart ferdig med lærlingtiden og andre snart halvveis i bachelorgradene sine, mens jeg sitter her uten peiling. Rådgivere har bare sett frustrert ut, og det virker ikke som de har hatt forståelse for problemet mitt. «Du kan jo alltids prøve forskjellige yrker uten å ta en utdanning», sier de. Men i dagens samfunn er det minimalt du kan prøve uten erfaring eller utdannelse, dessverre. Drømmen er jo at jeg en dag står med bachelorgrad, fagbrev eller hva som helst, så lenge jeg har funnet et yrke hvor jeg gleder meg til å gå på jobb. Veien dit hadde bare vært så utrolig mye lettere om man kunne fått muligheten til å prøve forskjellige yrker før man bestemte seg, og presset ikke hadde vært så stort.

Fremtiden er oljesvart
Publiseringsinformasjon
Byline: Ida Martine Handegaard Bryde
DC-ID: doc73qpib3lt741jwqhm3bi
Sidenummer: 26
Del: 1
	Utgave: E1
Seksjon: Debatt
Publikasjonsdato: 21/01/2019
Publikasjon: APHA/Z1
Si;D
Ida Martine Handegaard Bryde (18) Natur og Ungdom Ung debatt Liam Rivli i Unge Høyre er optimistisk. Fint for ham. Det må være deilig å ha så stor tillit til dem som styrer verden at man smiler rett inn i undergangen. Innlegget hans i Aftenposten, som skulle være oppløftende og beroligende, gjorde meg bare mer pessimistisk og urolig. For Liam, du har misforstått. Du har sikkert bare gode intensjoner, men du er blendet av bling, oljepenger og billig «logikk». Det er jo ikke sånn at du har funnet opp argumentene dine helt selv, eller tatt det ut av løse luften. De har et faglig grunnlag, og jeg kan forstå hvorfor du sier det du sier. Men det gjør det ikke sant eller riktig. Absurd påstand Du skriver i innlegget ditt at vi ikke må bekymre oss, for politikerne jobber på spreng. De jobber superhardt med å ønske å forby og jobbe for å gå vekk fra. Kanskje de til og med stresser med å sette ned en komité som skal utrede mulighetene for å se på endring a v? Vi har visst om klimaendringene siden 60-tallet, så å si at det at store deler av verden har anerkjent klimaproblemet er «et av de største skrittene vi kunne ta», er å forvente ingenting og applaudere mindre. Vi burde ha kommet lenger enn «å snakke om» og «jobbe med». Vi skulle ha igangsatt tiltak for lenge siden. Dessuten er det absurd å si at regjeringen Solberg sikrer en lys og grønn fremtid. I oktober kom IPCC med en dyster rapport. Det holder ikke å begrense oppvarmingen til to grader. Skal vi unngå fullstendig krise, må vi holde oss under 1,5. Det betyr at vi har dårlig tid, og det ser mørkt ut. Men det er ikke umulig! Det krever bare umiddelbar omstilling og vilje til endring. Det har vi vel, eller hva? Verdens rikeste land har råd til å gå foran som et godt eksempel og satse fornybart, ikke sant? Vi som har gjort oss rike på å eksportere klimaendringer, klarer å ta hensyn til karbonbudsjettet og ikke la oss lede av kortsiktig profitt og gamle vaner ? På tirsdag delte regjeringen ut 83 nye oljelisense r. Risikerer å havne i bakevja Innen 2020 vil fornybare energikilder nå samme kostnadsnivå som ikke-fornybare. Med det store fokuset Norge har på olje, risikerer vi å havne i bakevja. Hva skjer når fornybare energikilder blir like billige som ikke-fornybare, og verden endelig anerkjenner at vi må la oljen ligge for å klare oss? I 2015 opplevde vi at veldig få av de planlagte oljefeltene, kun to av 16 faktisk, ville være lønnsomme med en pris på 44 dollar fatet. I Lofoten, Vesterålen og Senja ønsket de største partiene å sette tusenvis av arbeidsplasser på spill for kortsiktige oljeinntekter. Vi vet at vi må vekk fra oljen, og at vi har funnet mer olje enn vi kan ta opp. Likevel tviholder vi på næringen, subsidierer oljeleting og fremmer utdanning innen oljerelaterte yrker. Vi går baklengs inn i fremtiden. Vi kan ikke lene oss på grønnvasking av unødvendig forbruk lenger. Det er på tide å ta tak og gjøre virkelige endringer. Det hjelper ikke at alle kjører elbil hvis det fører til at veier bygges ut og tog nedprioriteres. At norsk olje er «den reneste i verden», har ingen betydning når den blir til skitten eksos i et annet land. Vi kan ikke basere klimapolitikken vår på håpet om at noen finner opp tekniske løsninger som kan rydde opp etter oss. Vi må slutte å rote. Sitat: Du har sikkert bare gode intensjoner, men du er blendet av bling, oljepenger og billig «logikk»     Bildetekst i artikkel: At norsk olje er «den reneste i verden», har ingen betydning når den blir til skitten eksos i et annet land, skriver artikkel-forfatteren. Foto: hiroshi teshigawara / Shutterstock / NTB scanpix

Blir man mindre krenket med et gevær i hånden?
Publiseringsinformasjon
Byline: August Jambak
DC-ID: doc73podcbmf951ccg4iaa3
Sidenummer: 26
Del: 1
	Utgave: E1
Seksjon: Debatt
Publikasjonsdato: 20/01/2019
Publikasjon: APHA/Z1
Si;D
August Jambak (20) Ung debatt I august i fjor kom paragraf 9 A-5 i opplæringsloven. Den sier blant annet at lærere alltid skal melde fra om de opplever at en elev blir krenket, og elever lett kan klage om at de blir det. Er det sånn vi blir forberedt på livet, eller gjør det oss til skjøre aspeløv? Det slo meg rett etter endt skolegang. Jeg sto i Garden og ble skreket opp i ansiktet av en sersjant. Jeg hadde aldri funnet meg i dette på videregående. Uvant med disiplin Når en sersjant skriker til meg, er det ikke fordi vedkommende vil meg vondt. Tvert om. Hvis jeg har våte sokker under vinterøvelsen, setter jeg ikke bare meg selv i fare, jeg setter hele toppen min i fare. En soldat med forfrysninger på bena, kan ikke være med å støtte troppen sin, men blir tvert om en byrde. Derfor aksepterer jeg også refsen og tar meg sammen neste gang. Hadde en lærer refset en elev på samme måte, ville han sannsynligvis fått sparken. Skolen og Forsvaret er kanskje to ytterpunkter, men begge er jo et fellesskap og har som oppgave å lære opp unge mennesker. Jeg mener ikke at lærere skal begynne å skrike mer. Utdanningsløpet er og skal være forskjellig. Men kanskje har skolen noe å lære? Ros og mild dulting Jeg var ikke en perfekt elev på skolen. Motivasjonen min, spesielt i realfag, var ikke på topp. Men jeg vil påstå at hvis jeg hadde lagt ned den samme innsatsen som jeg gjorde i Forsvaret, ville jeg gjort det betydelig bedre. Om jeg hadde fått det lille ekstra dyttet, og lærerne hadde mulighet til å gi meg det, hadde jeg gjort det bedre? Jeg vet at lærerne ville mitt beste, men hvilken mulighet hadde de til å få meg til å yte mitt beste, utover ros og mild dulting? Ingenting. En lærer har nå ingen muligheter til å gripe inn uten at en elev kan oppleve seg krenket av det. Dette vet ungdommer å utnytte. Derfor er det også nesten fritt frem for enkeltelever å ødelegge for hele klassen eller bare for seg selv. Disiplin og lederskap I Forsvaret er disiplin og sterkt lederskap essensielt for å overleve i en eventuell krise eller krig. På skolen skal vi forberede oss på noe som forhåpentlig er mye mer relevant: livet. Lærere har utdanning, erfaring med voksenlivet og kunnskap som kommer oss elever til gode senere i livet. Burde ikke de da få mer spillerom til å utøve den kunnskapen, og kanskje få bruke litt strengere midler og få mer autoritet? Så slipper kanskje flere elever å gå på Bjørknes som angrende 25-åringer? Hadde skolens regler gjeldt i forsvaret, da hadde ikke Forsvaret fungert. Er ikke det et tankekors? Bildetekst i artikkel: August Jambak (20) tror skolen kan ha noe å lære av Forsvaret.

Flere har prøvd å svartmale ham
Publiseringsinformasjon
Byline: Joel Ystebø
DC-ID: doc73pod6519fdwjxkr6bw
Sidenummer: 26
Del: 1
	Utgave: E1
Seksjon: Debatt
Publikasjonsdato: 20/01/2019
Publikasjon: APHA/Z1
Si;D
Joel Ystebø (17) KrFU Ung debatt Hvis noen hadde sagt for et år siden at abortloven skulle bli en av de mest debatterte politiske sakene i 2018, er det få som ville trodd på det. Et oppriktig forsøk fra KrF på å forsvare noen av samfunnets svakeste, barn med Downs syndrom, og å sette søkelys på en svært problematisk praksis, tvillingabort, førte til raseri og utskjelling. Med politikere og medier på laget har norske abortforkjempere prøvd å svartmale KrF, med Kjell Ingolf Ropstad i spissen, som har ønsket en liten, men viktig endring i abortloven. Det kan godt hende at abortloven har vært et godt kompromiss for husfreden i korridorene på Stortinget, men den har vært et dårlig kompromiss for de 12.733 ufødte barna som mistet livet i 2017. Omsorg både for mor og barn Det å diskutere abortpolitikk er vanskelig, blant annet fordi det er forståelig at det å bli uventet gravid kan være svært utfordrende. Så langt har stortingsflertallets tilbud vært å gjøre det lettest mulig å ta bort barnet, i stedet for å gjøre det lettest mulig å beholde det. Det er en ulykke når de som stiller seg kritisk til dagens abortlov, fremstilles som kvinnefiendtlige. Unge Venstres leder Sondre Hansmark Persen sa blant annet i Dagsnytt Atten 16. januar: «KrF har nå prioritert å begrense kvinners rett til å bestemme over sin egen kropp». Det som er motivasjonen til motstanderne av fri abort, er omsorgen for det ufødte barnet i mors liv. Men de har omsorg for både mor og barn. Jeg er stolt av å være en del av et parti som ikke bare er kritisk til dagens abortlov, men som også ønsker å gjøre det lettest mulig for moren å beholde barnet når omstendighetene er utfordrende. Motstand mot dagens abortlov må være kombinert med vilje til å jobbe for best mulig ordninger som gjør livet lettere å leve. Det handler for eksempel om engangsstønad, permisjonsordninger, skattelettelser, kontantstøtte og barnetrygd. Utsettes for urett No rsk gynekologisk forenings leder, Nils-Halvdan Morken , skrev følgende i november i fjor på NRK Ytring: «Norge er intet sorteringssamfunn og dagens abortlov er velfungerende». Denne loven har altså resultert i at 9 av 10 som får beskjed om at barnet deres har Downs syndrom, velger å abortere barnet. Likevel blir loven kalt velfungerende, og at den ikke har ført til noe sorteringssamfunn. Det er vanskelig å forstå. Selv om abortloven har høy oppslutning, betyr det ikke at abort er rett. Gjennom historien har vi sett hvordan folkegrupper er blitt utsatt for urett. I dag er det de ufødte barna. Kanskje særlig de som har Downs syndrom. Abortdebatten fra 2018 var en tapt mulighet til å reise kanskje det største moralske problemet i vår tid. Men problemet forsvinner ikke selv om debatten kortslutter. Både mødre og barn kan fortsatt regne med at KrF vil hjelpe dem begge, slik at livet blir lettere å leve. Joel Ystebø er innstilt som leder av Vestland KrFU. Sitat: Abort- loven har vært et dårlig kompromiss for de 12.733 uf ødte barna som mistet livet i 2017     Bildetekst i artikkel: KrFs nestleder Kjell Ingolf Ropstad. Foto: Dan Petter Neegaard

Hvordan stresser jeg ned?
Publiseringsinformasjon
Byline: Anne Bentzrød, Anders Røyneberg
DC-ID: doc73p5ywjghy93fq2k3bi
Sidenummer: 32
Del: 2
	Utgave: E1
Seksjon: Helg
Publikasjonsdato: 19/01/2019
Publikasjon: APHA/Z1
Si;D
Jeg føler meg stresset, men vil ikke slutte med noe I tillegg til at jeg er i en av de mest hektiske periodene av skoleåret, trener jeg nesten hver dag, har nettopp fått meg deltidsjobb og er med på en del andre arrangementer. Jeg føler meg rett og slett ganske stresset, og jeg har i det siste slitt med å få nok søvn, noe jeg aldri har opplevd tidligere. Det at jeg ikke sover nok blir enda en stressfaktor, i tillegg til at jeg føler jeg har lite tid til å være med venner. Jeg er opptatt av å gjøre det bra på skolen og er veldig glad i alle aktivitetene jeg driver med. Så hvordan skal jeg minske stressnivået mitt uten at det går utover aktivitetene? Jente (17) Du har jammen mye du skal rekke over! Det er ikke farlig å ha det travelt. Det er også fint at du trives med alt du driver med. Det kan gjøre at du også rekker over mer. Men det kan likevel bli for mye, og da kan du oppleve stress og mindre glede og overskudd. Hvis du også har veldig store krav til resultatene du skal oppnå på alle områder, og målene er satt veldig høyt, kan det øke stresset. Stress kan igjen gi reaksjoner som søvnproblemer, og hvis det går lenge, kan du også få andre, både fysiske og psykiske reaksjoner. Du synes det er vanskelig å velge bort noe. Det er nok likevel en prioritering som må til. Det betyr ikke nødvendigvis at du må slutte med noe av det du driver med, men at du må velge å gjøre litt mindre av noe til fordel for det du i perioder må gjøre mer av. Skolen kan kreve mer i perioder, og da må andre ting vike litt, og spesielt hvis du skal greie å gjøre det så godt som du ønsker. Pass på at målene du setter deg, er realistiske. Minn deg om at det du setter litt til side, ikke er lagt bort for alltid. Si ifra til venner eller andre, slik at de vet at du må prioritere hardt en periode. Da blir det lettere å akseptere for dem at du ikke ser dem så mye, og det kan også bli lettere for deg. Du kan drive med mye av det du trives med, men ta signalene som kroppen gir deg på alvor, og tillat deg selv å prioritere og også velge noe bort nå. Husk at tid til litt avslapning også er helt nødvendig for å yte. God søvn vil komme tilbake om du reduserer stresset, og da kommer også overskuddet til å drive med mye av det du er glad i. Vennlig hilsen Anne Mamma bryr seg bare om den nye kjæresten sin Jeg har problemer med å være skilsmissebarn. Mamma har ny kjæreste. Jeg får mye mindre oppmerksomhet enn før, og jeg hater å føle meg som andrevalget. Jeg liker ikke at en mann går inn i mitt liv og tar over rollen min. Jeg sitter ofte alene og spiser middag, og på kveldene sitter jeg ofte alene fordi mamma er ute med kjæresten. Og når først mamma er hjemme, snakker hun kun med kjæresten i telefonen! Jeg begynner å bli trist og sint. I tillegg tror jeg at jeg har gjort noe galt, for jeg får aldri oppmerksomheten hennes lenger. Er jeg egoistisk når jeg tenker at jeg får mindre oppmerksomhet av mamma enn før? Er det min feil? Jeg orker ikke de tte opplegget mer. Hilsen ei lei jente (15) Det er ikke din feil. Det å oppleve at mammaen din ikke har tid til deg, er vanskelig. Det er viktig at foreldre ser og investerer tid i barna sine. Det er vondt å oppleve seg tilsidesatt, og da kan du bli både trist og sint. Trist fordi du opplever å ha mistet en god relasjon, og sint fordi du ikke prioriteres. Det kan være flere grunner til at mammaen din har mindre tid til deg. Kanskje hun tenker du er blitt såpass stor at du ikke trenger så mye oppmerksomhet? Kanskje er hun veldig forelsket og litt fjern på grunn av det? Uansett er det ikke ok at hun ikke er der for deg. Det er foreldres ansvar å gi barna omsorg. Samtidig er det viktig at du tar ansvar for ditt liv og forsøker å sette ord på det du opplever. Det er ikke sikkert mammaen din vet du sliter med dette, så kanskje du må si det til henne? Du kan bruke det med at hun snakker mye i mobilen som et eksempel. Kanskje får hun en aha-opplevelse og forstår deg? Uanset t er det viktig at du gjør henne oppmerksom på det. Jeg syns du kan si noe om det du skriver til oss, at du blir lei deg fordi du ikke får oppmerksomhet, og at du sliter med spørsmålet om det er din feil eller ikke. Du er ikke egoistisk. Det å ønske nærkontakt med foreldre, er et normalbehov. Lykke til! Hilsen Anders Jeg gruer meg sånn til skoleballet Alle gleder seg så mye til skoleballet, men jeg gruer meg kjempemye. Jeg er redd for å danse foran mange jeg ikke kjenner så godt. Var på ballet i åttende, og da besto hele ballet av hopping, dansing, skriking og synging. Alle de tingene er jeg kjemperedd for. Jeg er redd for at jeg bare kommer til å stå helt i ro og bli stemplet som kjedelig. Jeg bare vet at jeg kommer til å stå stille som en usikker idiot, og så kommer folk til å mase på meg at jeg må danse. Da kommer jeg til å få panikk inni meg. Jeg vil ikke være så usikker og redd resten av livet. Hva kan jeg gjøre for å klare å danse og hoppe uten at det blir rart og unaturlig? Og hva kan jeg gjøre for å glede meg til ballet? Jente (15) Skoleball er spennende. Jeg kan godt forstå at du også gruer deg litt, og jeg tror det er flere enn deg som er ganske spente og ikke bare gleder seg. Du forteller at du er redd for å bli stemplet som kjedelig. Er dette noe du kan prate med noen venner om? Kan du avtale med noen at de tar deg litt med når det blir dans og annet som skjer på ballet, eller at dere er sammen på ballet uten å danse? Kan dere kanskje også øve litt på forhånd? Det kan ofte gjøre at du våger litt mer. Og det hjelper å ha noen du er trygg på å være sammen med. Det er helt greit at du hygger deg på din måte. Du behøver ikke å gjøre akkurat som de andre for å ha det gøy eller oppføre deg «riktig». Det er jo ikke slik at alle må hoppe, danse, skrike og synge for å ha det bra. Noen syns det er kjempegøy, og da kan de gjøre det. Andre kan hygge seg på andre måter. Hvis dere avtaler å møtes før ballet og pynte dere og forberede dere sammen, ka n dere også komme på ballet sammen. Flere enn deg v il føle det som trygt og hyggelig å forberede seg til festen sammen. Vennlig hilsen Anne Har pensjonister sex? Har bestemor og bestefar sex? Vi snakket om dette på skolen, og helsesøster sa at også gamle mennesker har sex. Jeg syns det høres veldig rart ut at bestemor skal ha lyst til det (hun er pensjonert). Hva er poenget? Gutt (14) Det kan godt hende at besteforeldrene dine har sex. Mange eldre mennesker har sex. Det er ikke noe en slutter med selv om en blir gammel. Om dine besteforeldre har sex, er det nok et tegn på at de er glade i hverandre, og det er jo bra. Det å være seksuelt aktiv som eldre, er også et tegn på god helse, og med god helse lever en også lenger. Poenget er vel egentlig at mennesker har sex selv om de ikke skal lage barn. Mange har sex for å oppleve nytelse og nærhet med en person de er glad i. Gjennom hele livet har mennesker behov for nærhet og hudkontakt med andre, og sex kan opprettholde tette bånd mellom kjærester. Vi har faktisk en seks ualitet med oss helt fra vi er små til vi dør. Vennlig hilsen Anders Bildetekst i artikkel: Jeg har problemer med å være skilsmissebarn, skriver 15-åring. FOTO: Shutterstock, NTB scanpix Jeg er redd for å bli stemplet som kjedelig på skoleballet, skriver jente (15). FOTO: Shutterstock/ NTB scanpix Mange eldre mennesker har sex, skriver sexologisk rådgiver Anders Røyneberg. FOTO: Shutterstock/ NTB scanpix

Følelsesladede sluttbemerkninger
Publiseringsinformasjon
Byline: Inge D. Hanssen
DC-ID: doc73p5yypkmg1481w33bi
Sidenummer: 24
Del: 1
	Utgave: E1
Seksjon: NYHET
Publikasjonsdato: 19/01/2019
Publikasjon: APHA/Z1
Kommentar
Inge D. Hanssen rettskommentator Får neppe noen som helst betydning for utfallet av saken. Eirik Jensen er godt forberedt idet han tar plass i vitneboksen på dag 76 i ankesaken. Han vil bruke denne muligheten til å si noen ord til juryen før den trekker seg tilbake for å avgjøre skjebnen hans. Enhver tiltalt i en straffesak har krav på å få siste ord før saken tas opp til doms, men det er ikke ofte noen benytter seg av denne muligheten. Følelsesmessig seanse Det blir en følelsesmessig seanse her i rettssal 250. Politiarbeidet har vært Jensens liv. Han har vært ute i felten i nesten hele karrieren. Derfor er det ikke så underlig at han har lite til overs for det han kaller papirtigrene på Politihuset i Oslo. I nesten 25 år har han drevet med informantbehandling, vært en pioner. Det er viktig å få informasjon fra kriminelle for at politiet skal kunne utføre samfunnsoppdraget sitt. Noen må oppsøke dem, ta kaffekoppen med dem, inngi tillit for å kunne få informasjon. Selv om han innrømmer at han kunne ha gjort ting annerledes, har han lite til overs for sjefer og kolleger som nærmest stiller ham til veggs for å ha gjort jobben sin. Føler seg dolket i ryggen Selv har han hjulpet informanter og kilder som har bedt om det - også Gjermund Cappelen. - Faren hans ba meg passe på ham. Det har jeg gjort, sier Jensen til juryen. Men han hadde nok ikke gjort regning med å få så mye trøbbel, selv om han betegner Cappelen som både kynisk, beregnende og intelligent. I dag føler han seg dolket i ryggen. Han håper at retten forstår hva politiyrket har betydd for ham. Håper at juryen forstår at han ikke ville ha satt sin karriere og sitt ettermæle som politimann på spill for å ha drevet med noe av det denne saken dreier seg om. Nå vet han ikke hva som skjer. Annet enn at prisen kan bli høy for at han har gjort politijobben sin. Mentalhygiene Vil Jensens sluttbemerkninger få noen som helst innvirkning på utfallet av saken? Neppe. Hvert enkelt jurymedlem har trolig gjort seg opp en mening om skyldspørsmålet etter at bevisførselen og prosedyrene er unnagjort. Hva Jensen måtte komme med i en sluttappell, vil neppe endre noe som helst. Men for Eirik Jensen selv kan det være god mentalhygiene. Skal måles mot bevisene. Før Jensen slapp til, gjorde partene unna replikk og duplikk. Her fremkom det ikke noe nytt; det ble en ny utveksling av gamle uenigheter om bevisene. Men både aktorat og forsvarere kunne i alle fall enes om én oppfordring til lagretten: Ta stilling til bevisene i saken. Det er dem Eirik Jensen skal måles mot. Ikke legg vekt på at Jensen ser snill ut og virker tillitvekkende. Kloke ord til de ti jurymedlemmene som skal avgjøre Jensens skjebne. Sitat: Faren hans ba meg passe på ham. Det har jeg gjort Eirik Jensen til juryen om Gjermund Cappelen

Det er vondt å tenke på en fremtid uten ulv
Publiseringsinformasjon
Byline: Stine Østmoe
DC-ID: doc73oc6fwl46o10dp2i6bw
Sidenummer: 33
Del: 1
	Utgave: E1
Seksjon: Debatt
Publikasjonsdato: 18/01/2019
Publikasjon: APHA/Z1
Si;D
Stine Østmoe (16) Dagens Forrige lørdag samlet flere tusen seg rundt om i Norge for å si et klart og tydelig ja til ulv i norsk natur. På lik linje med mange er jeg imot å skyte dette fantastiske dyret. Det er vondt å tenke på en fremtid uten ulv i norsk natur. Vi nordmenn er heldige. Vi har ytringsfrihet til å si hva vi mener. Men det finnes levende skapninger i dette landet som ikke har en stemme. Dyrene kan ikke snakke. Derfor er jeg så utrolig takknemlig for alle som stilte opp for å demonstrere. Lar seg påvirke av frykt Det er uten tvil et flertall av Norges befolkning som ønsker en dyrevennlig rovdyrpolitikk. Hvilket betyr at stortingspolitikerne er nødt til å lytte. De er nødt til å vurdere denne kritiske situasjonen på en så fremtidsvennlig måte som mulig. Flere motstandere av ulven bruker frykten som argument. «Ulven er en trussel for mennesker», mener mange. Jeg synes det er på tide at vi nordmenn slutter å sette oss selv over alle andre. Det er på tide at vi begynner å se på dyrene som levende skapninger med egenverdi istedenfor å kategorisere dem som en trussel. Kjære ulvemotstandere Norge har et enormt ansvar. Våre handlinger sprer seg til alle verdens land. Vi kan ikke fortsette å ha en politikk som viser stolthet av skyting av en kritisk truet art. Jeg skulle så gjerne vært i hodet på ulvemotstanderne. For jeg vil så gjerne forstå hvordan et menneske kan være så ignorant overfor dyrenes rettigheter. Hvordan kan noen sette seg selv så høyt at de mener de har retten til å ta noens liv? Vi må dele! I mellomtiden vil jeg be dere stortingspolitikere gå inn i dere selv. Ønsker dere virkelig en fremtid uten ulv i norsk natur? Vær sikre på at dere kan forklare fremtidens generasjon hvorfor akkurat ulven var det store problemet. Vi ser det vi vil se. Og vi klarer ikke forstå det som ikke handler om oss selv. Men vi må lære oss å dele, for vi er ikke de eneste som lever på denne jorden. Vi må h a medfølelse, og vi må tenke lenger enn vår egen s nute. Sitat: Norge har et enormt ansvar     Bildetekst i artikkel: Ulver er levende skapninger med egenverdi. Vi må slutte å kategorisere dem som en trussel, skriver Stine Østmoe (16). Foto: Paul Kleiven, NTB Scanpix

Det skal ikke være rom for rasisme i norsk politikk
Publiseringsinformasjon
Byline: Helena Hertzberg Bugge
DC-ID: doc73oc6fqel7mufmxf3bi
Sidenummer: 33
Del: 1
	Utgave: E1
Seksjon: Debatt
Publikasjonsdato: 18/01/2019
Publikasjon: APHA/Z1
Si;D
Helena Hertzberg Bugge (14) varamedlem fylkesstyret Oslo Grønn Ungdom Ung debatt Frp-toppen Per-Willy Amundsen sa i forrige uke til TV 2 at regjeringen bør kutte i barnetrygden etter barn nummer tre. Begrunnelsen hans er at innvandrerkvinner, særlig somaliere, får for mange barn. Det irriterer meg veldig at partileder Siv Jensen ikke har gått ut mot sin tidligere justisminister og satt ned foten for denne typen uttalelser. Total mangel på anstendighet Det bekymrer meg at Frp har så mye makt i norsk politikk, når de stadig viser en total mangel på anstendighet. Vi kan ikke bare sitte og godta at rasisme fortsatt er en vesentlig del av manges hverdag. Også i politikken i Norge. Hvis politikerne på ett felt burde være politisk korrekte, så er det når det kommer til rasisme. Frp-leder Siv Jensen har tatt avstand fra sine partifellers uttalelser tidligere. Det bør hun også gjøre denne gangen. For det å si at vi trenger politiske reguleringer for at personer m ed ulik etnisk bakgrunn ikke skal få barn og ødelegge den «bærekraftige norske befolkningen», det er ikke greit. Alle borgere skal behandles likt Innvandrere er også en del av den norske befolkningen og har krav på å bli behandlet med respekt. Vi har et prinsipp i Norge om at alle borgere behandles likt. Derfor er det ikke akseptabelt å gjennomføre slike ordninger Amundsen snakker om, som i praksis vil ramme personer med minoritetsbakgrunn. Nå må Siv Jensen sette ned foten for sin egen partifelle. Det skal ikke være rom for rasisme i norsk politikk. Bildetekst i artikkel: Per-Willy Amundsen (Frp) mener enkelte innvandrergrupper får for mange barn. berit roald, ntb scanpix

Hvem er jeg?
Publiseringsinformasjon
Byline: Asha Hassan
DC-ID: doc73oc6fibk5e196ec8aa3
Sidenummer: 33
Del: 1
	Utgave: E1
Seksjon: Debatt
Publikasjonsdato: 18/01/2019
Publikasjon: APHA/Z1
Si;D
Asha Hassan (19) Dikt Opprinnelig østafrikansk Oppvokst i Nord-Europa Jeg er brun, Hun er hvit. Min mor bruker hijab, Moren hennes har langt, blondt hår. Jeg spiser ikke gris, Hun elsker bacon. Moren min ber mot Mekka fem ganger om dagen, Moren hennes er på l laptopen hver dag etter jobb. Min far tar buss, Faren hennes kjører BMW. Jeg er brun, Hun er hvit. Jeg er glad i henne. Hun er glad i meg. Vi er ulike. Vi er mennesker. Jeg er brun, Hun er hvit.

Mobilforbudet på skolen må vekk. Nå!
Publiseringsinformasjon
Byline: Even Jacobsen
DC-ID: doc73ntokeyczd10djqnaab
Sidenummer: 48
Del: 1
	Utgave: E1
Seksjon: Debatt
Publikasjonsdato: 17/01/2019
Publikasjon: APHA/Z1
Si;D
Even Jacobsen (13) Ung debatt Det er veldig mange voksne som ser på mobilbruk på skolen som noe negativt. Men er det egentlig det? Jeg mener at mobilbruk på skolen er positivt på mange måter. En undersøkelse av NRK viser at fire av fem norske rektorer sier at de har forbud mot mobiler på sin skole. Jeg vil si at fire av fem rektorer tar feil! Bryter loven Mange av skolene med mobilforbud sier at de bruker mobilskap eller andre måter å samle inn mobilene på. Jeg vil tro at de fleste elever ikke leverer sin mobil frivillig, men at skolen tvinger dem til det og truer med anmerkninger og andre ting hvis de ikke vil levere. Dette har skolene ikke lov til. Mobilforbudet som er på mange skoler må anses som inngrep i vårt privatliv. Juseksperter sier til NRK at det ifølge grunnloven og menneskerettighetene ikke er lov. En professor anbefaler misfornøyde elever å klage til fylkesmannen og ellers til "sivil ulydighet", noe som jeg er helt enig i. Det vil si at alle elever slutter å levere inn mobilen som en protest mot disse ulovlige reglene. Jeg går selv på Haugsbygd ungdomsskole i Ringerike kommune, og denne skolen bryter også loven på lik linje med veldig mange andre skoler. Mange lærere vil nok si at mobiltelefonen forstyrrer og gjør at du blir ukonsentrert. I timene er det jo bare å skru av lyden på mobilen, så har du jo ikke noe å bli distrahert av. Mobilen er egentlig et viktig hjelpemiddel. Du kan for eksempel bruke den for å finne fakta. Sånn lærer du nye ting, og hva er skolen til for? Å lære! Med mobil på skolen har du også mulighet til å kommunisere med andre på skolen. Hvis skolen er stor, kan det være vanskelig å finne ut hvor andre er, og derfor blir det ikke lett å gjøre noe sammen i pausene på skolen. Det er viktig at folk er sosiale. Mobilen fungerer også fint hvis du må sjekke klokken. Slik kan elever planlegge tiden sin bedre, og færre vil komme for sent til timene. Mobilbruk er ikke usosialt Man ge mener mobilbruk er usosialt. Det stemmer ikke. Mob iltelefonen er noe man kan samles rundt. Elever kan spille spill sammen, se på videoer eller gjøre andre ting sammen på telefonen. De som ikke har så mange venner eller velger å holde seg litt utenfor, får faktisk noe å gjøre i pausene. Mange synes skolen er streng nok som det er, og derfor kan det jo være greit å ha noe å gjøre i pausene. Og det går ikke utover lærerne og undervisningen. Regelen om mobilfrie skoler er både ulovlig, usosial og ødelegger for at vi elever skal lære nytt og holde oss oppdatert på det som skjer rundt oss. Jeg vil oppfordre alle elever til ikke å levere inn mobilene i protest. Alle må stå på for å få fjernet regelen! Sitat: Jeg vil oppfordre alle elever til ikke å levere inn mobilen     Bildetekst i artikkel: Mobilen er egentlig et viktig hjelpemiddel, mener Even Jacobsen (13). ILLUSTRASJONSFOTO: SHUTTERSTOCK/NTB SCANPIX

Fremtiden er ikke fullt så mørk
Publiseringsinformasjon
Byline: Liam Rivli
DC-ID: doc73o4xfrc5cwjb549aab
Sidenummer: 48
Del: 1
	Utgave: E1
Seksjon: Debatt
Publikasjonsdato: 17/01/2019
Publikasjon: APHA/Z1
Liam Rivli (16) nestleder Follo Unge Høyre Vi har tidligere kunnet lese her på Si ;D at flere ungdommer er svært bekymret for fremtiden og dagens klimapolitikk. Jeg skjønner at det er lett å bli bekymret og føle at politikerne ikke gjør nok. Men det er mange lyspunkter og tiltak som fører oss nærmere målene det internasjonale samfunnet har satt seg. Veien dit er lang og kostbar, men vi er på vei. Det jobbes på spreng Hvis vi hører på klimaforskerne, er vi på full fart mot et punkt hvor det er for sent å snu. Men verdenssamfunnet takler flere og flere av disse utfordringene med en stadig økende hastighet. Bare det at store deler av verden har anerkjent klimaproblemet, er et av de største skrittene vi kunne ta. Vi har innsett at noe må gjøres, og det jobbes på spreng i hele verden for å senke utslippene våre. Tiltak gjøres overalt rundt oss. I Kina, som har en av de største andelene biler i verden, har man sagt man ønsker å forby salg av diesel- og b ensinbiler i løpet av nær fremtid. I Polen jobber man for å få landet vekk fra kull for strøm, og elbil-salget går bedre enn noen gang før både i Norge og globalt. Når det kommer til oljen, trenger vi den kanskje nå mer enn noen gang. La oss være realistiske, det grønne skiftet er lang fra billig. Akkurat nå er realiteten den at fornybart koster mer enn ikke-fornybart, og for land i vekst er det mer lønnsomt heller å forurense litt enn å betale mer. Men utgiftsgapet mellom de to energikildene minker for hvert år, og IRENA (det internasjonale byrået for fornybar energi) sier at fornybare energikilder blir billigere og billigere og vil innen 2020 nå samme kostnadsnivå som ikke-fornybare. Vi må investere Så hvordan kommer man dit? Jo, ved å investere. Man må forske og finne nye, bedre og billigere løsninger. Og penger trengs for å gjennomføre og teste de nye løsningene. Vi må i årene som kommer bruke veldig mye penger for å gjennomføre det grønne skifte t. For det er ikke slik at det å gi tilskudd til grÃ ¸nne løsninger, eller å fjerne avgifter for elbiler, er gratis. Man trenger en solid inntektskilde for å balansere pengebruken og tillate oss å bruke enda mer på grønne løsninger. Så lenge behovet i verden for olje er der, bør Norge fortsette å være en internasjonal leverandør av olje. Oljen vil hjelpe oss å komme fortere nærmere en utfasing av oljen. De siste årene har det offentlige og det private kommet sammen, og vi ser en stadig utvikling av grønn teknologi. Vi har i Norge sett at det gjøres grønne investeringer som for eksempel Fjord 1 sine elferger. Yara skal erstatte lastebiler med elbåter. Man kan alltids bekymre seg for alt, men her er det liten grunn til bekymring. Regjeringen Solberg øker tilskuddene til grønn energi mer enn noen gang, og fremtiden vår er både lys og grønn. Bildetekst i artikkel: Fremtiden er både lys og grønn, skriver Liam Rivli i Unge Høyre.

Si ;D er mye mer enn «selvmedlidende smerteberetninger»
Publiseringsinformasjon
Byline: Vilde Bratland Hansen
DC-ID: doc73nmeaaqy5e12plmc3bi
Sidenummer: 28
Del: 1
	Utgave: E1
Seksjon: Debatt
Publikasjonsdato: 16/01/2019
Publikasjon: APHA/Z1
Si;D
Vilde Bratland Hansen Si ;D-journalist Kommentar Teaterkritiker og frilansjournalist Anki Gerhardsen kritiserer Si ;D i en kommentar søndag og mener vi publiserer for mange personlige historier. «Dette er spalter som kunne fungert som en spennende arena for å få unge mennesker til å debattere verden og omgivelsene. I stedet er de blitt en grenseløs plattform for selvmedlidende smerteberetninger som ofte er helt uegnet for diskusjon», skriver hun. Aller først: Jeg synes kritikken er interessant på flere punkter. I ytterste konsekvens kan overdreven bruk av personlige beretninger føre til at vi sitter igjen med et uriktig bilde av hvordan verden faktisk ser ut. Fordi tragediene og fortellingene som noen få mennesker forteller, får for stor plass. Men jeg savner nyansene i Gerhardsens kritikk. Nyansene som hun selv mener at den personlige journalistikken er en hindring for. 70 prosent om politikk For det første påstår hun at det er svært langt mellom de innle ggene som ikke har «jeg» og «meg» som kjerne og rød tråd. Det stemmer ikke. En analyse av alle innleggene som ble publisert fra januar til august 2018 viser for eksempel at 70 prosent av innleggene som publiseres, har politikk som tema. Det er «debattinnlegg basert på argumentasjon og analyse», som Gerhardsen etterspør. Grunnen til at man sitter igjen med inntrykket av at de personlige tekstene får mest plass hos oss, er at det er de som blir mest lest. Det er her jeg synes kritikken til Gerhardsen er treffende. Det er jo uheldig om leserne sitter igjen med samme følelse som henne fordi de kun blir eksponert for de personlige innleggene. Men da har jeg en oppfordring til alle mediekonsumenter: Kanskje skal vi orke å lese debattinnlegget med krevende analyser og nyanser selv om teksten om jenta med spiseforstyrrelser vekker flere følelser i oss? Kan føre til politisk endring Gerhardsen tar også feil når hun sier at de personlige innleggene er blottet for analyse, og at det er umulig å debattere dem. Som hovedregel er det slik at Si ;D først og fremst publiserer personlige tekster dersom debattanten evner å sette sin beretning inn i en større sammenheng. Det er heller ingen selvfølge at rasjonalitet alltid skal trumfe følelser og vonde fortellinger. De personlige beretningene kan virke som en kontroll av politikken og få frem problematiske sider ved eksisterende politikk. Når Si ;D-debattanter blir invitert med på statsråders kontor for å diskutere gjeldende politikk, viser det at innleggene er mer enn «selvmedlidende smerteberetninger». Personlige fortellinger kan være med på å avsløre større politiske og strukturelle utfordringer. Hva ville for eksempel #metoo vært uten de første personlige beretningene? Potensielt kunne vi fortsatt levd i den tro at seksuell trakassering ikke finner sted på arbeidsplassen. Det har #metoo vist at ikke er tilfellet. Personlige historier er mer enn enkeltstående lidelsesfortellinger. Ofte kan de resultere i kollektiv endring. De nyansene glemm er Gerhardsen i sin kritikk av Si ;D og andre medier.

Dans, dans, dans
Publiseringsinformasjon
Byline: Tommy Sandsmark
DC-ID: doc73nmetbqew41mdw2k3bi
Sidenummer: 29
Del: 1
	Utgave: E1
Seksjon: Kultur
Publikasjonsdato: 16/01/2019
Publikasjon: APHA/Z1
Bridge
Blommenholm BKs leder Gunnar Høverstad fikk i en juleturnering på Røa en uttapå-seg-sjæl-opplevelse: Du sitter Syd. Hva melder du? Tross alt har du 14HP og en gående langfarge utenfor sonen! Makker har ikke sagt noe, men du tror vel det er farefritt å doble, eller hva med å si 3 hjerter, som Gunnar gjorde? Gratulerer! Du pådratt deg et skikkelig lynnedslag fra klar himmel. Vest straffedobler nemlig og spiller ut spar K: Øst stikker over med E og spiller spar D, som Vest kaster kløver på. Så kommer spar kn. Du må stjele lavt, for ellers forsvinner Vests siste kløver. Vest stjeler over og spiller lav ruter til Østs kn. Så kommer spar 10, og uansett om du stjeler eller ei, kaster Vest sin siste kløver, og alt du kan få, er 4 trumfstikk og en mulig ruterstjeling. Du går altså 5-800 ut, og siden fienden har minst utgang, kan du kanskje angre på at du ikke doblet. Nord sier da 3 kløver, som neppe noen kan doble, og som vil gi 3 bet eller -150. Jeg sier so m Petter Solberg, jeg: «But, but, it is not only, only!»

L-innsikt linn Isabel Eielsen, @linnsikt
Publiseringsinformasjon
DC-ID: doc73nmedoda5f1eu8bhaa3
Sidenummer: 28
Del: 1
	Utgave: E1
Seksjon: Debatt
Publikasjonsdato: 16/01/2019
Publikasjon: APHA/Z1
Si;D
 

Kjære Erna, hvorfor tar vi ikke ansvar for mennesker på flukt?
Publiseringsinformasjon
Byline: Eirik Røynesdal Sandøy
DC-ID: doc73nmedi4f77fonzaa3
Sidenummer: 28
Del: 1
	Utgave: E1
Seksjon: Debatt
Publikasjonsdato: 16/01/2019
Publikasjon: APHA/Z1
Si;D
Eirik Røynesdal Sandøy (11) Ung debatt Forrige helg hørte vi enda en gang om mange båtflyktninger som ble reddet av den spanske kystvakten. Mange folk fra Syria, Afghanistan og Irak opplever krig. De flykter fra hjemlandet sitt til Europa i håp om å få et bedre liv hvor de kan være trygge, uten å være i fare for å bli drept. Blir de alltid tatt godt imot? Nei! Mange europeiske land slipper ikke flyktningene inn i landet. Norge er et av dem. I stedet gir vi ansvaret til land i Sør-Europa, for eksempel Hellas, som er enda fattigere enn oss. De blir stuet sammen i flyktningleirer der de har et lite område å bevege seg på, pluss dårlig med mat, drikke og husly. På toppen av det hele er Norge med på å sponse noen av disse leirene. For eksempel Moria-leiren på den greske øya Lesbos. Ærlig talt! Hvis europeere kommer til landet vårt, vil vi gjerne tilby dem jobb og bolig. Men hvis folk kommer fra andre deler av verden, så er det visst greit at de blir sat t i flyktningleirer der det er kaldt, hvor barna ikke får gå på skolen og hvor de blir behandlet som kriminelle eller dyr. Det er diskriminerende! Det er ille nok at vi mennesker behandler dyrene så dårlig, men at vi skal behandle medmennesker på samme måte, det blir å trekke strikken så langt at den ryker. Tiden er inne for å protestere! Tiden er inne for at regjeringen skal skjerpe seg og ta ansvar for at folk som flykter fra krig, blir tatt godt imot, slik som norske flyktninger ble tatt godt imot da de flyktet fra Norge under andre verdenskrig. Vi har råd til å ta imot flere flyktninger i Norge. Erna, vis omsorg!

Vi er engasjerte. Men vi må gis plass.
Publiseringsinformasjon
Byline: Agnes Nærland Viljugrein
DC-ID: doc73n3w79he5x195cz36bw
Sidenummer: 24
Del: 1
	Utgave: E1
Seksjon: Debatt
Publikasjonsdato: 15/01/2019
Publikasjon: APHA/Z1
Si;D
Agnes Nærland Viljugrein (21) sentralstyremedlem AUF Internrevisjonen ung Dagens ungdom må bli sintere, mer opprørske slik det var før! gjentok han igjen. Partimedlemmet satt på et medlemsmøte der jeg deltok som innleder, og jeg vet at han mente det godt. Han ønsket at flere unge skulle engasjere seg og påvirke politikken. Likevel er det vanskelig ikke å bli irritert. Det er ikke første gang jeg møter folk som ber dagens unge ta mer til gatene og bli mer engasjert. Fakta er at de bommer. Etter 22. juli 2011 steg medlemstallet i norske politiske ungdomspartier med mer enn 10.000 medlemmer, og tallet har holdt seg stabilt siden. Norske ungdommer er i høyeste grad engasjerte. Denne spalten er et levende bevis på det, selv om vi ikke er det på samme måte som ungdom var før. Dagens ungdomsgenerasjon finner seg ikke i å bli stilt på sidelinjen eller utelukkende fungere som påvirkningsorganer. Og det er ingenting galt med ungdomsråd, men det nytter ikke å ko mme med råd når rådene ikke blir lyttet til. For selv om dagens ungdom fortsatt både demonstrerer, boikotter og protesterer mot politikerne, er det en forskjell på oss og 60-tallets ungdomsopprør: Vi vil være med å bestemme, og det skulle det bare mangle at vi fikk lov til. Klimakrisen, høy migrasjon, økt sentralisering og en voldsom digitalisering er bare noen av de aller største utfordringene landets politikere er nødt til å løse, lokalt og nasjonalt. Da nytter det ikke at de politikerne som får si sitt i sakene, er de som ikke må forholde seg til konsekvensene. Å kalle oss «generasjon alvor» er en hersketeknikk som brukes mot oss unge, men det betyr bare at vi er klare til å være med og bestemme. Arbeiderpartiet er partiet i Norge med flest stortingsrepresentanter, fylkestingsrepresentanter og kommunestyremedlemmer i Norge. Med andre ord også størst mulighet til å påvirke representativiteten i politikken. For politikken trenger ungdom fra distriktet som k an jobbe mot fraflytting i kommunen og ungdom med min oritetsbakgrunn som har løsningen på hvordan vi får flere folk i jobb. Nå velges listene til kommunevalget i hele landet, og det er på tide å flytte ungdommene høyere opp enn «vippeplassen» som kan ryke hvis man gjør et dårlig valg i kommunen. Og til deg som er ung og stiller til valg for aller første gang: Kanskje du er 17 eller 18 år og lurer på om du har det i deg? Du kan få til akkurat det du vil. Still til valg og krev den plassen! For det har både du og fremtiden alt å vinne på. Bildetekst i artikkel: Å kalle oss «generasjon alvor» er en hersketeknikk, mener Agnes Nærland Viljugrein (21). Foto: Jostein Vedvik

Influensere skjønnmaler Dubai for tusenvis av følgere
Publiseringsinformasjon
Byline: Hedda Aasland
DC-ID: doc73n3wfrt55h147ot3bi
Sidenummer: 24
Del: 1
	Utgave: E1
Seksjon: Debatt
Publikasjonsdato: 15/01/2019
Publikasjon: APHA/Z1
Si;D
Hedda Aasland (20) Ung debatt Et knippe influensere har fått sponset en ferietur til Dubai. Under oppholdet publiseres innlegg på SoMe som fremstiller Dubai som et pittoresk reiseparadis. Realiteten er dessverre ganske tvert om. Mange har påpekt at Dubai er underlagt et regime hvor det er lite rom for visse samfunnsgrupper. Homofili straffes med opptil ti år i fengsel, voldtatte kvinner arresteres, og oppå det hele bruker regimet millionbeløp årlig på PR-byråer for å kamuflere grove menneskerettighetsbrudd. Det er meget kritikkverdig av Norwegian å tilby influensere en slik promotur, som i gjengjeld publiserer bilder kun fra den skjermede turistdelen av Dubai. Dette til tross for at begge parter er vel vitende om hva som hender med lokale kvinner og menn underkastet regimet. Tåler ikke kritikk Det må tas et oppgjør med ansvarsfraskrivelsen vi ser blant influenserne. Det er en ordentlig ukultur at en kan publisere innhold som ikke er gjennomtenkt, for så å sutre og slå seg vrang når man får kritikk. Det virker som om det å være kritisk er blitt synonymt med å være mobber. Utfordrer man disse store profilene på det de publiserer, risikerer man å bli stemplet som «hater». Om følgerne belyser noe kritikkverdig, er det ikke uvanlig at de blir blokkert, slettet og/eller stemplet som hatere. Espen Hilton, en av influenserne som er blitt invitert med på denne sponsede reisen, er åpent homofil. Jeg stiller meg sterkt undrende til hvordan en som selv påstår han brenner for kampen for homofiles rettigheter, så blindt forsvarer og romantiserer dette homofiendtlige emiratet han nå er på besøk i. I sine svar på kritikken påstår han at han dro til Dubai for å kjempe kampen der det trengs. Det er overhodet ingen aktivisme for homofiles rettigheter i å bo på et inngjerdet område skjermet fra omverdenen. Man utgjør ingen forskjell bare ved å være homofil turist i et land hvor likesinnede blir fengslet. Et konstruert møte Noen av influenserne har brukt argumentet at en bygg er broer ved å reise, noe som for så vidt er sant. Problemet i denne sammenhengen er at møtene mellom Norge og Dubai skjer på denne nøye konstruerte, alternative siden av Dubai, hvor man ikke ser de lyssky aspektene av emiratet. Problemet er ikke det å reise på ferie til Dubai i seg selv. Problemene oppstår når man skjønnmaler Dubai for tusenvis av følgere og aktivt unngår å belyse problematiske sider. Sitat: Det må tas et oppgjør med ansvarsfraskriv-elsen     Bildetekst i artikkel: Influenserne publiserer bilder kun fra den skjermede turistdelen av Dubai og unngår å belyse problematiske sider, påpeker Hedda Aasland. Foto: Hamad I. Mohammed/Reuters/NTB scanpix

Personlige historier setter følelsene i sving og nyansene i skyggen
Publiseringsinformasjon
Byline: Anki Gerhardsen
DC-ID: doc73mlgy5jx5g2okug6bw
Sidenummer: 24
Del: 1
	Utgave: E1
Seksjon: Debatt
Publikasjonsdato: 14/01/2019
Publikasjon: APHA/Z1
Medierevisjonen
Anki Gerhardsen Medierevisjonen Det personlige kom inn i journalistikken for å hjelpe oss å forstå en kompleks verden. Det har gjort kompleksiteten nesten usynlig. I romjulen sto det en liten kronikk på trykk i Morgenbladet, undertegnet tre leger ved Senter for medisinsk etikk ved Universitetet i Oslo. «Hva kan Spinraza-saken lære oss?» spurte forfatterne, men det denne drøftende og lavmælte teksten egentlig pirker i, er hvilken enorm makt enkeltmenneskers fortellinger om lidelse har fått over samtalen, kollektivet og innimellom også politikken. Interessen for det personlige Spinraza-saken fylte mediene i fjor sommer og handlet i korte trekk om hvorvidt staten skulle bekoste en svært dyr medisin for et fåtall svært alvorlig syke mennesker. Mange av dem helt unge. Saken er sterk og vanskelig, og lyden fra intervjuene river ennå i hjertet. Men i denne sammenhengen er den først og fremst et eksempel. Et symptom på en symbiose der nyhetskriteriene, journalist isk metode og samfunnets stadig økende interesse for det personlige tilsammen utgjør en svært kraftfull størrelse. For som forfatterne av kronikken skrev: «Ressursene som brukes på Spinraza-behandlingen, må i praksis tas fra andre gode formål. Det kan skape "tause tapere".» Få ting rykker oss så effektivt ut av likegyldigheten som et ansikt, et navn og en beretning om urett eller lidelse. Men det er heller ikke mange ting som så effektivt blokkerer rommet for en faktabasert, tidkrevende og nyansert diskusjon om verden og virkeligheten. Forenklet fremstilling De personlige beretningene preget også NRKs arbeid med selvmord i psykiatrien i fjor høst. Familienes desperate og høyst forståelige fortvilelse ga publikum en opplevelse av et system som overlot suicidale mennesker uten tilsyn og oppfølging. Men sannheten er at det er tilnærmet umulig å vite hvem som faktisk kommer til å prøve å ta livet av seg - også under behandling. Signaler og varsler forteller ingent ing om sannsynlighet. Dette er det bred enighet om bl ant forskere og fagfolk, og flere av dem skrev leserinnlegg fordi de reagerte sterkt på NRKs forenklede fremstilling av et svært komplisert felt. Det eneste sikre ville vært å plassere alle pasienter i kategorien «høyrisiko». Men da hadde kanskje neste NRK-prosjekt bestått av sterke og personlige fortellinger om et uverdig liv på institusjon med langt flere tvangstiltak enn det var behov for. Omtrent slik VG viste oss i 2017. Helt uegnet for diskusjon Den personlige fortellingens posisjon i mediene og den offentlige samtalen, synes også svært godt i Si ;D-spaltene i Aftenposten. Dette er spalter som kunne fungert som en spennende arena for å få unge mennesker til å debattere verden og omgivelsene. I stedet er de blitt en grenseløs plattform for selvmedlidende smerteberetninger som ofte er helt uegnet for diskusjon. Det er svært langt mellom de innleggene som ikke har «jeg» og «meg» som kjerne og rød tråd, og da er det ikke så mye annet å respondere med enn «T akk for at du deler» og «stakkars deg». Det er en underlig standard å sette for ungdommens engasjement, men i tillegg skaper hele denne umettelige hungeren etter det personlige også en scene som lett kan utnyttes av strategiske aktører og interesseorganisasjoner. I stedet for å skrive debattinnlegg basert på argumentasjon og analyse for å få plass og penger, kan man oppfordre medlemmer og støttespillere til å pøse på med personlige historier om den uretten man mener seg utsatt for. Velskrevne, dette-hendte-meg-fortellinger som blir trykket, som blir lest, som setter følelser i sving og motforestillinger til side. Denne vidåpne porten for jeg og mitt kan lett gi publikum og beslutningstagere en opplevelse av en samstemt offentlighet som ikke nødvendigvis er reell. Og som i verste fall kan skape nye, tause tapere i kampen for tilværelsen, virkelighetsfortellingen eller ressursene. Kompleksiteten forsvinner Kanskje har denne dansen rundt det personlige også omkostnin ger på et individuelt plan. Den oppfordrer til en se lvsentrert holdning til verden og gir en fornemmelse av at offentligheten er det mest relevante stedet for smertelindring og trøst. Enten det skjer via pressen eller Instagram. Og i denne forenklede, medievennlige fremstillingen av livet forsvinner kompleksiteten, motsigelsene og et rom for sammensatt refleksjon. Og så sitter vi der. Uten å forstå noe som helst. Faktaboks: Medierevisjonen Medierevisjonen er Aftenpostens spalte for mediekritikk. Anki Gerhardsen er teaterkritiker og frilansjournalist. Hun har jobbet med journalistikk siden midt på 90-tallet. Sitat: I denne ­forenklede, medie­vennlige fremstillingen av livet forsvinner kompleksi­teten     Bildetekst i artikkel: Få ting rykker oss så effektivt ut av likegyldigheten som et ansikt, et navn og en beretning om urett eller lidelse. Men det er heller ikke mange ting som så effektivt blokkerer rommet for en faktabasert, tidkrevende og nyansert diskusjon om verden og virkeligheten, skriver Anki Gerhardsen.

Regjeringens HRS-støtte undergraver religionsfriheten
Publiseringsinformasjon
Byline: Omar Akhtar
DC-ID: doc73mlg9jkqeb1bzwb23bi
Sidenummer: 26
Del: 1
	Utgave: E1
Seksjon: Debatt
Publikasjonsdato: 14/01/2019
Publikasjon: APHA/Z1
Si;D
Omar Akhtar (21) Rød Ungdom I takt med at den offentlige debatten om islam og innvandring er blitt polarisert det siste tiåret, er også den innvandrings- og islamkritiske organisasjonen Human Rights Service (HRS) blitt radikalisert. For få uker siden publiserte informasjonsansvarlig i organisasjonen, Hege Storhaug, et innlegg på deres nettsider der hun mente at Norge bør følge Tsjekkias eksempel. Mange parlamentarikere i landet tar nemlig til orde for å forby islam. Uttalelsen fra HRS er ikke bare kontroversiell. Det er urovekkende at en offentlig finansiert organisasjon tar til orde for å innskrenke religionsfriheten i Norge. I høst var det konflikt mellom de borgerlige partiene om støtten til Human Rights Service. Mens sentrumspartiene har vært skeptiske til å bevilge statlig støtte til organisasjonen, er det offentlige tilskuddet blitt en symbolsak for Fremskrittspartiet (Frp). Høyre har stille forsøkt å finne et kompromiss mellom de to fløyene. Det e ndte med at HRS vil motta over en million kroner i statlig støtte. Frp har hele veien argumentert for at HRS driver integreringsarbeid, og at de derfor må få offentlig tilskudd. En gang i tiden var HRS med på integreringsdugnaden gjennom å sette utfordringer knyttet til innvandring og integrering på politikernes dagsorden. Det vil alltid være viktig å prate om de grunnleggende menneskerettighetene til blant annet kvinner, barn og seksuelle minoriteter i konservative og fundamentale religiøse menigheter. Men den siste tids uttalelser fra HRS viser at organisasjonen neppe kan uttale seg om integreringsarbeidet og sameksistens - de er villige til å tilsidesette menneskerettigheter for å fremme sin egen sak. Regjeringen bør skamme seg over å være med på å undergrave religionsfriheten og de demokratiske verdiene vårt land er tuftet på.

Vennene kuttet meg ut over natten
Publiseringsinformasjon
DC-ID: doc73mlg7wtgfk4w0dd6bw
Sidenummer: 26
Del: 1
	Utgave: E1
Seksjon: Debatt
Publikasjonsdato: 14/01/2019
Publikasjon: APHA/Z1
Si;D
Jente (17) Ung debatt I forrige uke skrev en 18 år gammel jente på Si ;D om ekskludering: «Jeg er snill, jeg bryr meg. Hvorfor vil ingen være med meg?» Jenta har et viktig budskap, og hun skal vite at hun ikke er alene om å føle det slik. Mobbingen jeg opplevde, var forferdelig vond, men også noe ungdom kan lære noe av. Hvis du aldri har kjent mobbing på kroppen, er det vanskelig å sette seg inn i. Å føle seg utestengt er en helt forferdelig følelse. Følelsen er så intens. Plutselig strømmer 100 negative tanker gjennom hodet ditt mens du sitter i klasserommet. Hva tenker andre om deg, hvor skal du gå, hvor skal du se, hvem kan se deg? Plutselig går du rundt med en konstant redsel for alt. Hadde jeg tatt for stor plass? Gymtimene var verst. «Gå sammen to og to». Jeg visste jo at jeg ikke lenger hadde noen å være sammen med. Veien fra skolen til gymsalen tuslet jeg alene. Jeg følte at alle stirret på meg fra vinduene. Jeg ble sliten, utmattet, usik ker og forvirret. Det føltes som om jeg ble spist opp fra innsiden og ut, det er en følelse jeg ikke klarer å beskrive. Første året på videregående mistet jeg de nærmeste vennene mine over natten. Vi hadde vært utrolig gode venner. Noen av dem hadde jeg vært venner med helt fra starten på barneskolen. Vi gjorde alt sammen, reiste på turer og var sammen omtrent hver dag. Det gikk aldri en dag uten at vi snakket sammen. Vennene mine var som familien min. Det at de valgte å kutte meg ut over natten, kom som et sjokk. Jeg skjønte ikke hvorfor. Det var nok den lengste natten i mitt liv. Livet føltes så nytteløst, hvem er jeg nå? Jeg mistet noe av det kjæreste jeg hadde. Hele veggen som jeg kunne lene meg på, ble plutselig borte. Jeg var plutselig helt alene. Hadde jeg tatt for stor plass? Var det meg det var noe galt med? Du kan gjøre en forskjell Skolen var den verste plassen jeg kunne være på. Hver dag grudde jeg meg til skolen, men jeg hadde ikke noe valg. Biltu ren til skolen tok omtrent ti minutter, og i løpet a v den turen planla jeg alltid hvor jeg skulle gå for å unngå mest mulig folk. Jeg kom ofte tidligere enn jeg måtte slik at jeg slapp å gå inn i et fullt klasserom der alle så på meg. Det føltes ut som tusen blikk stirret på meg. Det virket som alle visste hva som hadde skjedd, men ingen sa noe. Jeg hadde aldri følt det slik før. Nå var jeg redd for alt. Jeg var redd for å fylle på vannflasken min, og jeg turte ikke å gå i kantinen. Der satt jo alle i en gruppe. Jeg visste aldri hva jeg skulle si eller hva som var det rette å gjøre. I dag skjer mobbing uten at noen ser det. Det er bare den som blir bare utsatt for det, som vet det. Og de som gjør det. De sluttet å sende meg meldinger. De sluttet å like innleggene mine på sosiale medier. De lagde nye grupper hvor jeg ikke var med. Det var jo ingen som la merke til dette utenom meg. Og hva kunne jeg si? «De slettet bilder av meg»? Det var så utrolig vondt at vennene som en gang var livet mitt og gjorde livet mi tt komplett, snudde ryggen til meg. Jeg har en oppfordring til dagens ungdom: Si nei når noen ber deg om å stenge andre ute. Og det aller viktigste, si hei til noen som går alene, og ikke bare gå med dem i din gjeng. Vær en venn. Husk at du kan gjøre en forskjell om du vil. Sitat: Hele veggen som jeg kunne lene meg på, ble borte. Jeg var plutselig helt alene. Bildetekst i artikkel: Jeg ble redd for alt. Jeg var redd for å fylle på vannflasken min, og jeg turte ikke å gå i kantinen. Der satt jo alle i en gruppe, skriver jente (17). illustrasjonsfoto: Shutterstock, NTB Scanpix

En grønn revolusjon på kjøkkenet ditt
Publiseringsinformasjon
Byline: Hilde Østby
DC-ID: doc73m2vu9j9idh4wtnaab
Sidenummer: 6
Del: 2
	Utgave: E1
Seksjon: Kultur
Publikasjonsdato: 13/01/2019
Publikasjon: APHA/Z1
Anmeldelse Her er fem vegetarkokebøker som gjør deg både sunn og klimavennlig. Da jeg første gang ble vegetarianer­ for nesten 25 år siden, oppsto det nesten alltid misforståelser. Folk antok at jeg hadde dyppet hele hodet i ideologier fra 70-tallet, og at jeg mest sannsynlig ­tilbrakte fritiden min med å kaste maling på ­kvinner i pelskåper. Og at jeg foretrakk vond mat, for eksempel overdrevne mengder råkost og kinakål. Men den enkle grunnen til at jeg ble ­veggis, var bare at jeg likte grønnsaker best, og følte meg mest vel når jeg ikke spiste kjøtt. Det var ren egoisme, selv om det var veldig hyggelig å spare livene til endel dyr på veien. Jeg elsker dyr. Hjemmestrikkede underbukser Jeg har vært kjøtteter i perioder, mest ­fordi det til tider har vært ganske anstrengende å være vegetarianer og fordi det etter hvert finnes mye bra økologisk kjøtt fra godt ­behandlede dyr å få tak i. De siste årene er jeg lykkelig tilbake på grønnsaksvogn a. Tilsammen har jeg vært vegetarianer i over ti år. Og når jeg nå sier at jeg er vegetarianer i selskapslivet eller på restaurant, er det ingen som leer et øyen­lokk eller slår en nervøs vits. Faktisk er jeg plutselig blitt trendy. Det er et mye større utbud enn før, og det er langt lettere å være vegetarianer i dag. Og noe har skjedd med den ideologiske overbygningen til vegetarmaten: Den er ikke lenger forbundet med hjemmestrikkede underbukser og langt, uflidd hår. Nå oppfattes ikke grønnsaksmaten som hippie eller fanatisk. Vegetarianer som klimatiltak Og nå har jeg et helt nytt trumfkort i ­ermet. Hvorfor jeg med enda bedre samvittighet enn før kan si at jeg er vegetarianer: ­klimaet. Klimakrisen har gjort de grønnsaksspisende av oss til de mest fornuftige. Forsker Joseph Poore ved Universitetet i Oxford mener at å slutte å spise kjøtt og meieriprodukter er det som i størst grad kan redusere klimaavtrykket vårt. Hvis 30 prosent av klimautslippene er kny ttet til matproduksjon, er det viktig om vi spiser de n maten som gjør minst skade på planeten og som det krever minst ­ressurser å produsere: grønnsaker. Hvordan jeg skal forholde meg til at ­insekter snart blir den mest klimavennlige maten, orker jeg ikke å tenke på akkurat nå. Prosessert kjøtt er også kreftfremkallende, forteller WHO, det er selvfølgelig sunnere å spise grønnsaker. Jeg tror fortsatt at det som gjør meg mest motivert for å holde meg grønn, er at det er godt. Og nå lager mesterkokkene nydelig ­vegetarmat. Som moderne vegetarianer spiser jeg avanserte grønnsaksretter og er passe mett i magen og glad og lystig hele dagen, som Thorbjørn Egner ville sagt det. Jeg kan rett og slett gasse meg grønn. Fire nye og en gammel kjenning Nå har jeg testet fire vegetarkokebøker som kom ut i høst, og som er del av den nye, grønne bølgen. Men jeg kunne ikke dy meg, og henfalt i tillegg til min gode, gamle følges­venn på kjøkkenet, Jamie Oliver, som i høst kom ut med boken Jamie Cooks Italy. Jeg elsker de n. Her presenterer han velsmakende oppskrifter han har samlet inn fra bestemødre over hele Italia, og det er mat med masse smak. Grunnen til at jeg bruker Jamie Olivers bøker mye, er at svært mange av oppskriftene hans er vegetariske eller lette å gjøre vegetariske. De er velsmakende, noen ganger overraskende, og som regel veldig lette å lage. Noe av det beste og mest overdådige jeg har spist i det siste, hentet jeg fra denne boken: risottograteng med flaskegresskar, altså, en risotto som er bakt i ovnen med ost og gresskar og med en ­nydelig, gyllen skorpe på toppen. God, gammeldags minestronesuppe med en vri blir heller ikke feil. Bønner på julekvelden Grønnsakskokeboka av Tom Victor ­Gausdal og Stian Floer lærte meg en helt fantastisk bønnecassoulet med tørket traktkantarell, kokt med vin og laurbær. Med denne ­retten ble det klart for meg at jeg har fått en ny bestevenn på kjøkkenet. Grønnsakskokeboka ble kåret til Beste norske kokebok i fjor, og etter at første­inntrykket av boken hadde skapt ­avskrekke t panikk - med sine elegant ­anrettede og fikse kulinariske perler, ­perfekt lyssatt og vakkert fotografert - ­oppdaget jeg at den slett ikke var ­vanskelig å følge i det hele tatt. Den bare så sånn ut. Jeg får naturlig nok ikke testet oppskrifter­ som «dampet dunkjevle med hollandaise og sprø løk» eller «strandstjernesalat» med det første, ettersom ingrediensene må plukkes i den norske, frie og akkurat nå nedsnødde natur. Men grønnsakslasagne uten pasta, blomkål med ristede hasselnøtter, tomatrisotto, bakt gulrot og pastinakk og terte med fem løk er blitt laget flere ganger, rett og slett fordi det var for godt til å la være. Gausdal og Floers bok er virkelig i særklasse. Den er en ny, absolutt favoritt. Den er lett å bruke, og forfatterne skriver ­empatisk om hvordan du kan tilpasse oppskriftene slik at de passer det som er i ditt kjøleskap eller din lokale butikk. Alt er gjennomsyret av en inkluderende og ­hyggelig holdning til kokekunst. Smakene er nydelige. Har du ikke råd til å gå på luksusrestaurant, kan du bare leke deg hjemme på ditt eget kjøkken med to sympatiske, toppkokk-hjelpere ved din side. Gausdal har sølv fra Bocuse d’Or, det franske verdensmesterskapet i kokkekunst. Grønnsaksrettene her kan også sikkert fint opptre som annenfiolin, som tilbehør til kjøtt eller fisk, for dem som heller vil bruke boken på den måten. Kosemat for barn Tvillingene Lene og Linda Engelstad, som står bak matbloggen Ourkitchenstories, har hevet seg på den grønne bølgen med boken Vegetar kosemat. Jeg er småbarnsmor som dem, og liker innstillingen deres til at maten skal være enkel å lage, men synes kanskje ikke oppskriftene byr på mange overraskelser eller kulinariske høydepunkt. Jeg skvetter også da de ber meg bruke Worcestersaus i en oppskrift, uten å spesifisere at den bør være vegansk. Denne britiske sausen inneholder nemlig tradisjonelt ansjos, og for en mer fanatisk ­vegetarianer enn meg er det ikke OK at levende vesener smugles inn via sauser. Men fireåri ngen elsket en pasta kokt med tomat- og mascarponesaus i én gryte, så kanskje jeg bare er blitt en altfor snobbete vegetarianer? Det får jeg testet når jeg under­søker Mia Frogners Grønnere! Lag, smak og del vegansk mat fra hele ­verden. Ikke for pyser Dette er en bok som ikke er for pyser, her er det absolutt ingen enkle løsninger. Jeg blir ordentlig redd av ord som «granat­eplesirup», «ungarsk paprika» og «næringsgjær», ting jeg ikke får på min lokale dagligvarebutikk. Og jeg syns det er vanskelig med oppskrifter som krever at jeg skal koke kraft i timevis, i flere stadier. Men når jeg først har overvunnet den innledende skrekken, klarer jeg å lage vegansk taco til hele familien som kaster seg jublende over den. De avanserte timevis-prosjektene i denne boken har ikke en småbarnsmor som undertegnede krefter til å gå løs på, hvor fristende de enn er. Endel av ingrediensene må jeg skaffe i spesialbutikker eller velassorterte dagligvare­butikker. Når selv jeg sliter med å finne ting, jeg som nærmest bor midt i Oslo sentrum, da vet jeg ikke hvordan folk utenfor hovedstaden skal klare det. En kjøttbolle i protest Grønne måltider av Therese Elgquist er en bok av samme kaliber, men den handler nesten utelukkende om avanserte salater. Når ord som mangold og mangoskudd, tamari og tørket ramsløk brukes uten forslag til hvordan man kan erstatte spesial­ingredienser bare et fåtall av oss får tak i, kjenner jeg at jeg blir litt varm i toppen - og ikke det minste grønn om hjertet. Mange av oppskriftene må lages i flere omganger og fremstår altfor avanserte. Det er nesten så jeg får lyst til å ta meg en kjøttbolle i protest. Men så begynner jeg å blåse i de utilgjengelige råvarene og lager bare det jeg vil, løst basert på oppskriftene. Og det blir godt! Det blir gjerne det, når man blander grønnsaker. Revolusjonen er et kryddermål unna Etter å ha tilbrakt flere uker med disse ­bøkene, er det åpenbart for meg at ­ vegetar­mat ikke er hva det en gang var: Den kan vir kelig, som jeg drømte om en gang for over 20 år siden, være cuisine på høyt ­nivå og representere nytelser du bør få med deg, enten du er kjøtt- eller planteelsker. Grønnsakskokeboka av Tom Victor ­Gausdal og Stian Floer er virkelig den ­boken jeg drømte om den gangen jeg satt molefonken på restaurant og pirket i en enslig, stekt portobellosopp. Men best av alt: Du blir sunnere og mer klimavennlig for hvert eneste vegetariske måltid du ­nyter. Den grønne revolusjonen er virkelig bare­ et kryddermål unna. Infoboks: Kokebok Tom Victor Gausdal og Stian Floer Grønnsakskokeboka Forlaget Press Kokebok Mia Frogner Grønnere! Lag, smak og del vegansk mat fra hele verden Cappelen Damm Kokebok Lene og Linda Engelstad Vegetar kosemat Cappelen Damm Kokebok Therese Elgquist Grønne måltider Aschehoug Kokebok Jamie Oliver Jamie Cooks Italy Michael Joseph Sitat: Tom Victor Gausdal og Stian Floers bok er virkelig i særklasse. Smakene er nydelige. Sitat: Jeg blir ordentlig redd av ord som granateplesirup, ungarsk paprika og næringsgjær Bildetekst i artikkel: Anmelder Hilde Østby på kjøkkenet sitt på Vålerenga. Anmelderen har testet fem vegetarkokebøker. Grønnsakskokeboka er hennes favoritt. I Grønnsakskokeboka anbefaler kokkene Tom Victor Gausdal og Stian Floer å karamellisere gulrøtter med pastinakk. Vår anmelder anbefaler en av Jamie Olivers vegetarrisottoer. Pistasjnøtter kan brukes til å lage for eksempel pistasjpesto. Therese Elgquists vegetariske kokebok Grønne måltider handler nesten utelukkende om avanserte salater. Så glad blir anmelder Hilde Østby når hun finner den perfekte vegetarkokeboken. Det er ingen skam å bruke buljong. Har man et travelt liv, rekker man sjelden å bruke flere timer på å koke kraft fra bunnen av. Haricots verts er svært anvendelige og egner seg godt i en lun salat. ALLE FOTO: MAGNUS K. BJØRKE

Lokal mat­produksjon er god klimapolitikk
Publiseringsinformasjon
Byline: Erlend Kvittum Nytrøen
DC-ID: doc73m2vtuzllv1g6uc5aab
Sidenummer: 26
Del: 1
	Utgave: E1
Seksjon: Debatt
Publikasjonsdato: 13/01/2019
Publikasjon: APHA/Z1
Si;D
Erlend Kvittum Nytrøen (20) styremedlem Oslo Senterungdom Hulda Holtvedt i Grønn Ungdom mener klodens store utfordringer knyttet til klima og matmangel kan møtes ved å kutte ut kjøtt fra kostholdet. Det hun imidlertid glemmer, er at norsk landbruk ikke kan beskrives, forklares eller analyseres med generaliserende internasjonale studier basert på et industrilandbruk vi ikke har i Norge. Land bør være selvforsynt Vi i Senterungdommen mener Norge skal ta vårt ansvar for å kutte klimautslippene, men vi er også opptatt av at klimapolitikken ikke må gå utover land i andre deler av verden. For vi blir stadig flere mennesker på kloden, noe som tilsier et større behov for mat. Da er det svært uheldig om Norge, et land med gode muligheter for et bærekraftig landbruk, skal basere seg på import av råvarer fra land som selv trenger maten for å brødfø sin befolkning. En fornuftig tanke i klimapolitikken må være at hvert land i mye større grad enn i dag er selvf orsynt og slik slipper å konkurrere ut behovene til andre lands befolkninger. Dette vil også føre til at mengden transport av matvarer over lange avstander vil gå ned, noe som er gunstig for klimaet. Arter vil trues Norsk landbruk er helt i front innenfor forskning og klimagunstige løsninger. Det er i mange tiår blitt forsket på måter å effektivisere landbruket, redusere utslippene og redusere mengden klimagassutslipp pr. kilo kjøtt. Gjennom dette arbeidet er Norge med på å skape gode klimaløsninger for bønder i hele verden. Grønn Ungdom påberoper seg også å være forkjempere for det lokale miljøet. Da burde de, i likhet med Senterungdommen, være opptatt av å bevare det kulturlandskapet som beitedyr gjennom tusenvis av år har skapt i Norge. Det er mange arter som i dag er helt avhengig av beitedyr for å opprettholde habitatene sine, som vil trues med utryddelse i Norge dersom vi slutter å holde beitedyr i landet vårt. Dersom vi avslutter all kjøttproduksjon i Norge, vil det altså medføre økte globale trans portutslipp, økt press på matvaretilgangen i fattige deler av verden og true artsmangfoldet i den norske faunaen. Klimaet reddes ikke ved å se på hver enkelt utslippspost for seg, men gjennom en helhetlig plan hvor man ser det store bildet.

Jeg blir fortalt at jeg burde blitt voldtatt
Publiseringsinformasjon
Byline: Kaja Elise Meløy Yngsdal Hilleren
DC-ID: doc73m2vq462ns7wly76bw
Sidenummer: 26
Del: 1
	Utgave: E1
Seksjon: Debatt
Publikasjonsdato: 13/01/2019
Publikasjon: APHA/Z1
Si;D
Kaja Elise Meløy Yngsdal Hilleren (18) Ung debatt Du har ikke blitt voldtatt ser jeg, men ikke kom til media for å sukke når det skjer». «Fy faen så dum i huet hu er. Akkurat som sine venner på Utøya». Slike kommentarer har jeg fått etter å ha skrevet innlegg i ulike aviser. Eller som den nazistiske nettsiden Vigrid så fint skrev til meg, da de inviterte meg og «mitt nordiske utseende» til å fronte plakatene sine: «Bli med i frihetskampen, eller bli slaktet som fortjent.» Netthets er et stort problem i Norge i dag. Det er faktisk blitt en trussel mot demokratiet vårt. Netthets gjør folk redde, og det kan i noen tilfeller føre til at man må gå med voldsalarm. I tillegg til de urettferdige påvirkningene det kan ha på enkeltpersoner, har netthets også store konsekvenser for fellesskapet. Netthets fører til at folk lar være å ytre seg. Særlig minoriteter og kvinner, som ofte er enkle mål for netthetserne. Stemmer blir utestengt Et samfunn der ste mmer blir utestengt, er ikke et demokratisk samfunn. For hva skjer hvis det kun er majoriteten som skal bli hørt, mens minoriteter blir satt munnkurv på? Hva skjer når statsministeren må stenge sin Facebook-side på grunn av netthets? Hva skjer når kvinner ikke orker å ytre seg fordi de konstant blir møtt med «voldtektskommentarer»? Ytringsfriheten blir innskrenket, og konsekvensene er store og farlige. Mange sier at dette må en tåle, dette må man vente når man ytrer seg i mediene. Man skal måtte vente at man blir bedt om å gå og dø, og at man burde bli voldtatt. Er det et slikt Norge vi vil ha? Mitt svar er nei. Hvordan takle netthets Så hvordan skal vi takle det? Hvordan skal vi møte menneskene som sitter bak skjermene sine, og slenger ut hat mot andre personer? Først og fremst mener jeg at vi må svare netthetserne. Vi må si ifra at dette ikke er greit. Jeg har også noen tips til dem som blir utsatt for netthets. 1. Vurder kommentarene du får. Hvorfor skal jeg bry meg om disse kommentarene som ikke har noe ko nstruktivt innhold? Hva baserer kommentaren seg egentlig på? Er den faktabasert? Er den konstruktiv? Nei, som regel ikke. 2. Husk at din stemme er viktig. Hvis ikke du skriver det du vil si, hvem skal si det da? Det du skriver om, din sak, er viktigere enn de stygge kommentarene du får. Til slutt: Husk at det du skriver om, kan hjelpe andre. Om du så skriver om psykisk helse, kvinnekamp eller innvandring, sitter det noen hjemme og tenker «wow, endelig noen som tenker det samme som meg, jeg er ikke alene!» Noen andre kan sitte og tenke «så fint at noen forstår meg, så fint at noen ser min sak». Artikkelforfatteren er aktiv i Sosialistisk Ungdom. Sitat: Ytrings­friheten blir innskrenket, og konsekvensene er store og farlige     Bildetekst i artikkel: Mange sier at dette må en tåle, dette må man forvente når man ytrer seg i mediene. Det godtar jeg ikke, skrive Kaja Elise Meløy Yngsdal Hilleren (18). Foto: Shutterstock/NTB Scanpix

Følelsen av sinne er en gnist som motiverer meg
Publiseringsinformasjon
Byline: Charlotte Borgen Bilden
DC-ID: doc73l1zaai4r8woeox6bw
Sidenummer: 29
Del: 1
	Utgave: E1
Seksjon: Debatt
Publikasjonsdato: 11/01/2019
Publikasjon: APHA/Z1
Si;D
Charlotte Borgen Bilden (20) Ung debatt Hysj», sier de mykt og alarmerende til deg. Sinnet blusser enda sterkere opp enn det gjorde for et øyeblikk siden. Jeg skriker, men husker med en gang hvor skammelig det er å være sint. Vi hadde jo bare hatt en litt opphetet debatt, helt til de sa hysj. Fra det sekundet de sa hysj, ble engasjementet mitt litt for stort, og jeg hadde åpenbart ikke kontroll da jeg hevet stemmen entusiastisk. Sinne er ikke skummelt «Det å føle sinne er galt», er det eneste jeg hører når jeg blir hysjet på. Vi snakker dag inn og dag ut om hvor viktig det er med psykisk helse, men bare når det gjelder sykdommer og de andre. Det gjør meg sint. Å være sint, eller rettere sagt å føle sinne, er etter min menig ikke spesielt skummelt, i hvert fall ikke før man prøver å fortrenge det. Følelsen blir presset mer hver gang man holder det inni seg. Det begynner å boble. Til slutt sprekker man, fordi man blir fortalt at akkurat den følelsen, den er det ikke greit å føle. Ikke slukk ilden Hvorfor vil noen hysje ned den ilden som kommer med å være sint? Det er en helt vanlig følelse, og hvis man faktisk hadde adressert den, i stedet for å hysje den vekk, så hadde den kanskje ikke vært så uforutsigbar. Hvis vi kunne lære hverandre å kjenne, selv når vi føler veldig sterkt, så blir det ikke så skummelt å føle heller. Sinne for meg er som å ha en ild inni seg, en gnist som motiverer meg. Den motiverer meg til å jobbe hardt og kjempe for det jeg tror på, uansett hvor mange som sier at det er håpløst. Å ha sinne som kompanjong gjør at jo mer motgang jeg får, desto sintere blir jeg, og desto hardere jobber jeg. Jeg må innrømme at det ikke alltid er så greit å være så sint som jeg er, men er det virkelig nødvendig å gi sinne så mye hat? Alle følelser må komme i passende mengder for å være sunne, også sinne. Bildetekst i artikkel: Sinne er en helt vanlig følelse, skriver Charlotte Borgen B ilden (20). FOTO: WHO IS DANNY / SHUTTERSTOCK / NTB S CANPIX

Nyttårstale fra en ungdom som er i ferd med å miste håpet
Publiseringsinformasjon
Byline: Markus Refsdal
DC-ID: doc73l1ziek6xv9xhvsaab
Sidenummer: 29
Del: 1
	Utgave: E1
Seksjon: Debatt
Publikasjonsdato: 11/01/2019
Publikasjon: APHA/Z1
Si;D
Markus Refsdal (16) leder Hamar Natur og Ungdom Ung debatt I 2018 gikk jeg inn i det nye året med et håp. Selv om det akkurat var blitt fire nye år med Frp og Høyre i regjering, og dermed fire nye år med elendig klimapolitikk og mer oljeboring, hadde jeg likevel en fornemmelse om at 2018 måtte bli det året da hele verden skulle ta til fornuft og snu. Året som har gått, viste meg at jeg hadde falske forhåpninger. Nå lurer jeg på om det i det hele tatt er noe håp igjen. Jeg vet ikke om jeg skal gi opp Når jeg nå går inn i 2019, står jeg igjen med en følelse av maktesløshet, en tomhet og en pessimisme som jeg aldri har kjent før. 2018 var et år verden virkelig fikk kjenne på konsekvensene av klimakrisen. Likevel er det lite som har gått i riktig retning. Staten vant det norske klimasøksmålet, Jair Bolonaro ble president i Brasil, Donald Trump gjør fortsatt alt han kan for å skape kvalm, og regelverket for Parisavtalen ble ikke en realitet. Jeg vet ikke om jeg skal være sint eller om jeg skal gråte, om jeg skal fortsette å prøve, eller om jeg skal gi opp. Vi kan lese rapport på rapport og høre gang på gang at vi går mot en mørk, mørk fremtid hvis ikke vi handler nå. Hva er det vi ikke klarer å ta inn over oss? De ansvarlige slipper unna I året 2059 kommer jeg til å være like gammel som statsminister Erna Solberg (H) er nå. Om hun fortsatt lever da, vil hun være 98 år gammel. Det samme året vil finansminister Siv Jensen (Frp) fylle 90, Jair Bolsonaro vil være 104, og Donald Trump 113. Med andre ord: Innen jeg er like gammel som Norges statsminister er nå, er det en stor sannsynlighet for at et overveldende flertall av dem som sitter med makten, i dag er døde for lengst. Så jeg spør deg, Erna Solberg, og alle som sitter med makt og tærer på natur og miljø: Hvem er det som plikter å ta de nødvendige politiske grepene? Er det jeg, som uansett ikke kunne ha tatt over som statsminister før den globale t emperaturen allerede har økt med godt over to grader ? Tiden er kommet for å si at nok er nok. Jeg er lei av ikke å bli hørt på. Jeg er lei av tomme ord. Jeg er lei av at Erna Solberg sier at klimakrisen er alvorlig, og at vi skal ha en bærekraftig velferdsstat, rett før hun deler ut oljelisenser i Barentshavet og ytrer at markedet og flere norske barn er løsningen på alt. Min generasjon sitter og ser på at en gjeng med klovner, som kun er opptatt av makt og økonomisk vekst, styrer verden rett mot et stup. Et nåløye av et håp Jeg tror ikke at hverken Erna Solberg eller Siv Jensen kommer til så mye som å heve et øyenbryn over dette leserinnlegget. Mest sannsynlig kommer de ikke til å lese det i det hele tatt. Som Greta Thunberg sa i sin tale til klimatoppmøtet «You have ignored us in the past, and you will ignore us again». Men hvis det er sånn at det er folket som har makten, må det jo likevel finnes et nåløye av et håp. Et nåløye som kan vokse til en enorm kraft. En kraft som kan endre måten vi tenker og ha ndler på, og som blir til et opprør mot urettferdighet, mot systemet vi lever i og for en verden der vi tar vare på naturen og jorden vår. Veien dit virker uendelig lang. Akkurat nå virker den så lang at jeg ikke er sikker på om det finnes lys i enden av tunnelen. Kanskje det er umulig. Jeg håper regjeringsforhandlingene kan vise meg at jeg tar feil. Sitat: Jeg går inn i 2019 med en maktesløshet, en tomhet og en pessimisme jeg aldri har kjent før     Bildetekst i artikkel: Vi kan lese rapport på rapport og høre gang på gang at vi går mot en mørk, mørk fremtid hvis ikke vi handler nå, skriver Markus Refsdal. Bildet viser en gutt i New Dehli i India en smogfylt novembermorgen. Foto: Anushree Fadnavis/Reuters/NTB Scanpix

Det finnes ingen gode argumenter for dagens høye kjøttforbruk
Publiseringsinformasjon
Byline: Hulda Holtvedt
DC-ID: doc73kjfsh58vp1fx4vlaab
Sidenummer: 41
Del: 1
	Utgave: E1
Seksjon: Debatt
Publikasjonsdato: 10/01/2019
Publikasjon: APHA/Z1
Si;D
Hulda Holtvedt (19) talsperson Grønn Ungdom Ung debatt Erlend Kvittum Nytrøen i Senterungdommen er bekymret for at flere unge kutter i kjøttforbruket og slår et slag for fortsatt kjøttspising. Argumentene er utdaterte og tynt funderte. For det første: Dagens høye kjøttforbruk er ikke bra for helsen, slik Kvittum Nytrøen skal ha det til. Helsedirektoratet har uttalt at «godt sammensatt vegetarkost er ernæringsmessig fullverdig og kan ha positive helseeffekter med tanke på forebygging og behandling av flere sykdommer». Amerikanske forskere har konkludert med at redusert kjøttforbruk gir lavere risiko for type 2-diabetes, hjerte- og karsykdommer og kreft. Kvittum Nytrøen argumenterer med at de evolusjonære forfedrene våre spiste kjøtt. Det er et langt sprang derfra til å konkludere med at vårt stadig økende kjøttforbruk er helsegunstig. For det andre: Dyrene lider i kjøttindustrien. Kyllinger som lever tett i tett i store haller uten dagslys, og griser med liggesår og leddproblemer, er ikke lykkelige dyr. Kvittum Nytrøen later til å mene at kjøttspising er bra for dyrevelferden fordi alternativet er å slippe slaktedyrene ut i det fri, hvor de uansett vil dø en smertefull død. Alternativet er selvsagt å la være å avle frem millioner av dyr som lever dårlige liv i fangenskap. Hovedproblemet med kjøttindustrien er at den baserer seg på intensiv masseproduksjon av levende vesener. Hvis vi var villige til å redusere kjøttforbruket og betale mer for hvert kjøttmåltid, kunne dyrevelferden vært betydelig bedre enn i dag. For det tredje: Kjøtt er klimaskadelig. Ifølge en omfattende oversikt fra Oxford University står husdyrhold for 60 prosent av utslippene i landbruket og legger beslag på 83 prosent av klodens landbruksjord, selv om husdyrprodukter bare gir oss 18 prosent av kaloriene vi spiser. Hvis vi erstatter husdyrhold med korn- og grønnsaksproduksjon, kan vi redusere klodens landbruksareal med 75 prosent og ha lvere utslippene fra landbruket. Kjøtt er ikke kult lenger. Hvis Senterungdommen er bekymret for klima, dyrevelferd og helse, er de hjertelig velkomne med i kampen for å redusere kjøttforbruket. Bildetekst i artikkel: Kjøtt er ikke kult lenger, skriver Hulda Holtvedt (19). FOTO: SHUTTERSTOCK, NTB SCANPIX

USAs politiske system er i krise. De langsiktige konsekvensene kan bli store.
Publiseringsinformasjon
Byline: Hilmar L. Mjelde
DC-ID: doc73kjflcrgoyrridna9z
Sidenummer: 36
Del: 1
	Utgave: E1
Seksjon: Debatt
Publikasjonsdato: 10/01/2019
Publikasjon: APHA/Z1
Kronikk
Hilmar L. Mjelde Universitetet i Bergen/ gjesteforsker ved Université Paris 2 Kronikk Den politiske prosessen skal gå sent i USA. Grunnloven sprer autoritet, de nasjonale og delstatlige institusjonene deler makt, og de desentraliserte partiene representerer uensartede og konkurrerende velgergrupper. Derfor forventer byråkratiet, Kongressen, folket og omverdenen at president Trump peker ut landets politiske retning, koordinerer og iverksetter politikk. Men for tredje gang siden 2018 har deler av det nasjonale statsapparatet stengt ned grunnet intens, politisk uenighet. Skillelinjene skjerper konflikter Den politiske kompromissviljen systemet forutsetter, er ikke der lenger, USA er blitt for politisk polarisert langs en rekke sammenfallende skillelinjer. Republikanerne er i dag et høyrepopulistisk parti støttet av hvite, særlig menn, bosatt i Midtvesten og sørstatene. Demokratene er et urbant parti av liberale unge, kvinnelige og minoritetsvelgere. Politiske skilleli njer basert på karakteristika er mer rigide og har i USAs tilfelle gitt en motsetningsfylt stil i politikken basert på kulturelle konflikter. Disse forsterkes av knapphet på økonomiske ressurser. Maktspredning minus politisk samarbeidsvilje er lik handlingslammelse. Fem konsekvenser for USA på sikt USAs føderale struktur, med oppgavefordeling mellom sentralstaten og delstatene, samt selektive og behovsprøvde velferdsordninger, gjør færre avhengige av den amerikanske sentralstaten i hverdagen. Dette øker den folkelige toleransen for nedstengningen av statsapparatet. Trump og Demokratene vil også komme til en slags vag enighet som gjenåpner staten og lar begge redde ansikt, for denne gang. Men de gjentatte krisene vil fortsette, og får eller kan få fem alvorlige konsekvenser for USAs politiske system og politikk. 1. Omkamper og uløste problemer Infrastruktur, statsgjeld, velferdsreformer, uavklart situasjon for millioner av innvandrere uten lovlig opphold, klima og uten rikspolitiske konflikter med både allierte og fiende r er blant utfordringene som ikke håndteres tilstrekkelig når partene går i skyttergraven. Begge partenes omkampsvilje forverrer dette. Trump har gjort sitt ytterste for å reversere Obamas helsereform, og Demokratene gjør det de kan for å blokkere presidentens topputnevnelser, slik Republikanerne gjorde under Obama. Men det må være en finalitet i systemet og respekt for institusjonene. Hvis hver en offentlig reform kan reverseres og utnevnelse omgjøres når motstanderne får flertall, mister politikken kontinuitet og systemet og institusjonene stabilitet. 2. For sterk og misbruk av presidentmakt Når samarbeidet med Kongressen bryter sammen, tyr presidenten til sin unilaterale eksekutivmakt, altså instrukser til det føderale byråkratiet som har lovs status. Det er ikke uproblematisk. George W. Bushs anti-terrorpolitikk, Obamas utnevnelser uten sentatsgodkjennelse og Trumps innreiseforbud er eksempler på bruk av presidentmakt i grenselandet av det lovlige. Domstolene har da grepet inn mot deler av dette. Det eksisterer altså en direkte forbindelse mellom presidentens institusjonelle makt og hans måloppnåelse. Jo mer han kan kare til seg av handlingsrom og makt, desto mer får han gjort. Slik tilsidesettes i noen grad den grunnlovsdefinerte maktdelingen mellom kongress og president. Presidentene i moderne tid har tøyet denne strikken enda lenger. 3. Kriminalisering av politisk uenighet Harvard-professor Alan Dershowitz er blant dem som advarer mot en kriminalisering av politisk uenighet. Det vil si misbruk av riksrettsordningen og krav om straffeforfølgelse av politiske motstandere. Enkelte republikanere åpnet gjentatte ganger for å stille Obama for riksrett. I en måling sist høst ville 61 prosent av demokratiske velgere igangsette riksrett mot Trump, selv om spesialetterforsker Robert Mueller ennå ikke har konkludert. På folkemøtene sine roper Trump og fansen taktfast at Hillary Clinton må fengsles. Valg skal være mekanismen for å fje rne en politisk motstander. Riksrett er det aller mes t alvorlige reaksjonsmiddelet mot en president. Det skal kun brukes om han har gjort seg skyldig i et alvorlig lovbrudd eller alvorlig maktmisbruk, fordi man med riksrett kan annullere folkeviljen, slik den ble uttrykt ved sist valg. Men viljen til å skille mellom det som er politisk galt og det som er kriminelt ser ut til å svekkes i den nasjonale politiske debatten i USA. 4. Politikken flyttes til delstatene Den fastlåste situasjonen i Washington D.C. har medført at stadig flere viktige avgjørelser, fra abort- og våpenlovgivning til helse- og miljøpolitikk, tas på delstatsplan heller enn nasjonalt. Etter Sandy Hook-massakren vedtok enkelte demokratstyrte delstater strengere våpenlover, mens enkelte republikanskstyrte liberaliserte sitt regelverk. En slik desentralisering trenger i seg selv ikke være et problem, men kan føre til et lappeteppe av inkonsistente og motstridende lover. Noen problemer, som klimaendringer, kan heller ikke møtes effektivt på delstatsplan. 5. P olitisk vold I verste fall kan den opphetede politiske atmosfæren føre til mer politisk vold, som da en ustabil mann skjøt mot republikanske kongresspolitikere på en baseballbane i 2017. Trump har flere ganger leflet retorisk med voldsbruk på sine folkemøter. Nylig sa Hillary Clinton at man ikke kan være sivilisert i møte med republikanerne. Når politiske motstandere snakker i apokalyptiske vendinger om hva som skjer om motstanderne ikke beseires - ja, det står nærmest om republikkens overlevelse, risikerer man at ustabile og ekstreme individer oppfatter det som en moralsk plikt til å ta sakene i egne hender. Det er skummelt i et land med nesten 400 millioner skytevåpen i privat eie. Politiske partier tilpasser seg Heldigvis oppfører ikke folk flest seg fjes-til-fjes slik som de mest høylytte og uforsonlige politiske aktivistene, eller som mange gjør på Twitter. Og politiske partier ønsker å vinne valg og tilpasser seg over tid. Republikanerne kan ikke forbli et p arti av hvite, og Demokratene har ikke råd til å gi opp moderate velgere i Midtvesten. USA var også svært politisk polarisert på både 1860- og 1960-tallet og vil komme seg gjennom også denne polariseringen. Men det krever politiske ledere som både ønsker og evner å bygge brede politiske koalisjoner, slik for eksempel Lyndon B. Johnson klarte. Sitat: Viljen til å skille mellom det som er politisk galt og det som er kriminelt ser ut til å utviskes     Bildetekst i artikkel: Trump-supportere under et folkemøte i Fort Wayne, Indiana i november 2018. FOTO:CARLOS BARRIA, REUTERS/ NTB SCANPIX

Venstresiden snakket for lite om FNs migrasjonspakt
Publiseringsinformasjon
Byline: Rameen Sheikh
DC-ID: doc73kqp135ix0uqhg0aa3
Sidenummer: 41
Del: 1
	Utgave: E1
Seksjon: Debatt
Publikasjonsdato: 10/01/2019
Publikasjon: APHA/Z1
Si;D
Rameen Sheikh (20) nestleder i Rød Ungdom. Internrevisjonen ung I desember ble FNs migrasjonsplattform vedtatt i Marokko. I forkant av møtet ble ulike bilder og innlegg spredt på sosiale medier. Der har det blant annet stått at medier ikke kan skrive om negative sider ved migrasjon ifølge avtalen, og det har skapt debatt om ytringsfrihet og medienes frie rolle. Jeg fikk først høre om avtalen da jeg fikk med meg at Frp hadde tatt ut dissens i regjeringen fordi de er uenig i plattformen. Da hadde finansminister Siv Jensen (Frp) lenket til hvorfor Frp var uenig. Burde vært mer åpen Alle gangene jeg senere så noe til FNs migrasjonspakt, var blant annet gjennom bildet og ulike Facebook-poster om hvor farlig denne plattformen var for Norge. Jeg skulle ønske at debatten om plattformen var mer åpen og ikke bare styrt av dem som allerede var uenig i hva den gikk ut på, og av dem som så et bilde delt på sosiale medier og ble redde av den grunn. I desember skrev også Preben Dimmen fra Unge Høyre i Internrevisjonen ung om at regjeringen bør la Stortinget behandle migrasjonsplattformen. Jeg vet ikke om jeg syns det hadde vært nødvendig å la Stortinget behandle migrasjonsplattformen, men jeg skulle ønske at venstresiden hadde vært mer på banen for å bidra til en mer åpen debatt om slike avtaler som skaper såpass mange følelser. Nettsteder som Document og Resett har i stor grad fått satt dagsorden rundt avtalen, og når venstresiden tier stille, foregår debatten på ytre høyres premisser og ikke våre premisser. Manglende debatt Plattformen legger opp til å samle punkter om migrasjon som følger av allerede eksisterende folkerett, blant annet menneskerettighetene. Den er ikke så kontroversiell som ulike innlegg og bilder på sosiale medier som har florert, skal ha det til. Men grunnet manglende opplyst debatt i offentligheten, har alternativ informasjon spredt seg og skapt skepsis og redsel. Jeg hadde hørt svært lite om avtalen, og selv etter å ha hørt litt hos andre i Rød Ungdo m, satt jeg igjen med lite informasjon om hva avtalen faktisk gikk ut på. Når til og med vi som forsøker å holde oss oppdatert på den politiske fronten til daglig satt med så lite informasjon, er det ikke rart at folk kjøper den informasjonen som først kommer ut. Det er farlig, for mye av den informasjonen har vist seg å være usann. Det er for eksempel ikke en avtale man skriver under på, men en felles plattform for FN-landene som de kan forholde seg til. I tillegg samler plattformen punkter som vi allerede har skrevet under på. Partier har et ansvar Det er også blitt en merkelig blanding av usann informasjon om plattformens innhold og mistenkeliggjøring om hvorfor det er så lite debatt om den i offentligheten. Det er mulig at grunnen til at det har vært lite snakk om den, også fra venstresiden, er fordi den er såpass lite bindende. Men når et regjeringsparti har tatt ut dissens og debatten allerede er i gang, så har andre partier også et ansvar for å komme på banen. Jeg skulle derfor gjerne sett at moderpartiet tok mer til orde for å opplyse om debatten og vårt standpunkt til den. Faktaboks: Internrevisjonen ung Fakta Hver tirsdag rullerer fem unge politikere på å kritisere sin egen voksenfløy. Rameen N. Sheikh (20) er nestleder i Rød Ungdom. Sitat: Folk kjøpte informasjonen som kom først    

Spis riktig, velg kjøtt!
Publiseringsinformasjon
DC-ID: doc73k0xk4hugy5ptmlaab
Sidenummer: 23
Del: 1
	Utgave: E1
Seksjon: Debatt
Publikasjonsdato: 09/01/2019
Publikasjon: APHA/Z2
Erlend Kvittum Nytrøen (20) styremedlem Oslo Senterungdom Erlend Kvittum Nytrøen (20) styremedlem Oslo Senterungdom Ung debatt A-magasinet hadde sist helg en sak om trenden med å spise mindre kjøtt. Særlig hensynet til egen helse, dyrevelferden og klimaet trekkes frem som begrunnelse for at folk velger bort kjøtt, men så enkelt er det ikke. Norsk kjøtt er en viktig del av en bærekraftig utvikling og hører naturlig hjemme i et sunt kosthold. Ikke gunstig for helsen Det er ikke til din egen helses beste å kutte ut kjøtt. Forsker Rune Johansen påpeker i Dagbladet 12. september at biologisk kunnskap har vist oss at et optimalt kosthold inneholder en andel animalske proteiner. «Uten kjøtt i kostholdet ville mennesket som art aldri eksistert (...) Dersom våre evolusjonære forfedre ikke hadde begynt å spise kjøtt, ville den menneskelige hjerne neppe kunne blitt utviklet», skriver han. Altså kan det ikke sies at å kutte ut kjøtt er gunstig for helsen vår. Ei heller tilsier dyrevelferden at vi skal slutte å spise kjøtt. En gjenganger i denne argumentasjonen er at man forutsetter at et liv i det fri er best for dyret, men slik er det ikke. Alle kan enes om at hunder har det best ved vår side, og slik er det også med husdyra. En sau som ikke kommer ned fra beite, dukker nesten aldri opp igjen til våren. Likeså vil kua få en kalv i året også i det fri. Høns er også bedre beskyttet mot smitte, frost og rovdyr inne i fjøs enn i naturen. Et «fritt» liv for dagens husdyr vil være synonymt med en smertefull død, istedenfor et trygt liv med en smertefri avslutning. Legger man til at norske dyr har det best i verden, kan ikke dyrevelferd være et relevant argument. Regnskog hugges ned Sist, men ikke minst, er klimaargumentet blitt trukket frem som et grunnlag for å la kjøttet hvile. Ved første øyekast kan det fremstå logisk. Det er større utslipp pr. kilo kjøtt enn for lik mengde grønnsaker. Imidlertid glemmer man at produk sjonen av grønnsaker også har store konsekvenser. S tore områder med regnskog hugges årlig ned for å gi plass til grønnsaksdyrking, vann stjeles fra lokalbefolkningen i Chile og store lastebåter frakter grønnsakene over verdenshavene. I Norge kan vi dyrke matkorn på kun en tredjedel av våre dyrkede arealer. Samtidig er proteinmengden i kjøtt 30 ganger så høyt som i gulrot. Vi kan ikke spise gress, derfor trenger vi dyrenes evne til å omdanne gress til kjøtt og melk. Dyrket mark og kulturlandskap er store karbonlagre, og en god forvaltning av disse arealene vil sikre at karbonet forblir i bakken. Mitt nyttårsønske er derfor at det blir mindre trendy å ta seg en helgetur til Paris og mer trendy å lage seg et sunt måltid basert på gode norske råvarer. Spis riktig, velg kjøtt! Ung debatt A-magasinet hadde sist helg en sak om trenden med å spise mindre kjøtt. Særlig hensynet til egen helse, dyrevelferden og klimaet trekkes frem som begrunnelse for at folk velger bort kjøtt, men så enkelt er det ikke. Norsk kjøtt er en viktig del av en bærekraftig utvikling og hører naturlig hjemme i et sunt kosthold. Ikke gunstig for helsen Det er ikke til din egen helses beste å kutte ut kjøtt. Forsker Rune Johansen påpeker i Dagbladet 12. september at biologisk kunnskap har vist oss at et optimalt kosthold inneholder en andel animalske proteiner. «Uten kjøtt i kostholdet ville mennesket som art aldri eksistert (...) Dersom våre evolusjonære forfedre ikke hadde begynt å spise kjøtt, ville den menneskelige hjerne neppe kunne blitt utviklet», skriver han. Altså kan det ikke sies at å kutte ut kjøtt er gunstig for helsen vår. Ei heller tilsier dyrevelferden at vi skal slutte å spise kjøtt. En gjenganger i denne argumentasjonen er at man forutsetter at et liv i det fri er best for dyret, men slik er det ikke. Alle kan enes om at hunder har det best ved vår side, og slik er det også med husdyra. En sau som ikke kommer ned fra beite, dukker nesten aldri opp igjen til våren. Likeså vil kua f å en kalv i året også i det fri. Høns er også be dre beskyttet mot smitte, frost og rovdyr inne i fjøs enn i naturen. Et «fritt» liv for dagens husdyr vil være synonymt med en smertefull død, istedenfor et trygt liv med en smertefri avslutning. Legger man til at norske dyr har det best i verden, kan ikke dyrevelferd være et relevant argument. Regnskog hugges ned Sist, men ikke minst, er klimaargumentet blitt trukket frem som et grunnlag for å la kjøttet hvile. Ved første øyekast kan det fremstå logisk. Det er større utslipp pr. kilo kjøtt enn for lik mengde grønnsaker. Imidlertid glemmer man at produksjonen av grønnsaker også har store konsekvenser. Store områder med regnskog hugges årlig ned for å gi plass til grønnsaksdyrking, vann stjeles fra lokalbefolkningen i Chile og store lastebåter frakter grønnsakene over verdenshavene. I Norge kan vi dyrke matkorn på kun en tredjedel av våre dyrkede arealer. Samtidig er proteinmengden i kjøtt 30 ganger så høyt som i gulrot. Vi kan ikke spise gress, derfor treng er vi dyrenes evne til å omdanne gress til kjøtt og melk. Dyrket mark og kulturlandskap er store karbonlagre, og en god forvaltning av disse arealene vil sikre at karbonet forblir i bakken. Mitt nyttårsønske er derfor at det blir mindre trendy å ta seg en helgetur til Paris og mer trendy å lage seg et sunt måltid basert på gode norske råvarer. Sitat: Det bør bli trendy å lage seg et sunt måltid basert på gode norske råvarer Sitat: Det bør bli trendy å lage seg et sunt måltid basert på gode norske råvarer Bildetekst i artikkel: Husdyra har det best ved vår side, skriver Erlend Kvittum Nytrøen. foto: knut fjeldstad, NTB scanpix Husdyra har det best ved vår side, skriver Erlend Kvittum Nytrøen. foto: knut fjeldstad, NTB scanpix

L-innsikt linn Isabel Eielsen, @linnsikt
Publiseringsinformasjon
DC-ID: doc73k0xn33yrmg4ituaa3
Sidenummer: 23
Del: 1
	Utgave: E1
Seksjon: Debatt
Publikasjonsdato: 09/01/2019
Publikasjon: APHA/Z2
L-innsikt linn Isabel Eielsen, @linnsikt Bildetekst i artikkel: Linn Isabel Eielsen (18) er forfatter, illustratør, skuespiller og musiker. Si ;D publiserer tegneseriestripen hennes, L-innsikt, en dag i uken. Linn Isabel Eielsen (18) er forfatter, illustratør, skuespiller og musiker. Si ;D publiserer tegneseriestripen hennes, L-innsikt, en dag i uken.

Spis riktig, velg kjøtt!
Publiseringsinformasjon
Byline: Erlend Kvittum Nytrøen
DC-ID: doc73k0x2v0bck179irhaa3
Sidenummer: 25
Del: 1
	Utgave: E1
Seksjon: Debatt
Publikasjonsdato: 09/01/2019
Publikasjon: APHA/Z1
Si;D
Erlend Kvittum Nytrøen (20) styremedlem Oslo Senterungdom Ung debatt A-magasinet hadde sist helg en sak om trenden med å spise mindre kjøtt. Særlig hensynet til egen helse, dyrevelferden og klimaet trekkes frem som begrunnelse for at folk velger bort kjøtt, men så enkelt er det ikke. Norsk kjøtt er en viktig del av en bærekraftig utvikling og hører naturlig hjemme i et sunt kosthold. Ikke gunstig for helsen Det er ikke til din egen helses beste å kutte ut kjøtt. Forsker Rune Johansen påpeker i Dagbladet 12. september at biologisk kunnskap har vist oss at et optimalt kosthold inneholder en andel animalske proteiner. «Uten kjøtt i kostholdet ville mennesket som art aldri eksistert (...) Dersom våre evolusjonære forfedre ikke hadde begynt å spise kjøtt, ville den menneskelige hjerne neppe kunne blitt utviklet», skriver han. Altså kan det ikke sies at å kutte ut kjøtt er gunstig for helsen vår. Ei heller tilsier dyrevelferden at vi skal slutte å spise kjøtt. En gjenganger i denne argumentasjonen er at man forutsetter at et liv i det fri er best for dyret, men slik er det ikke. Alle kan enes om at hunder har det best ved vår side, og slik er det også med husdyra. En sau som ikke kommer ned fra beite, dukker nesten aldri opp igjen til våren. Likeså vil kua få en kalv i året også i det fri. Høns er også bedre beskyttet mot smitte, frost og rovdyr inne i fjøs enn i naturen. Et «fritt» liv for dagens husdyr vil være synonymt med en smertefull død, istedenfor et trygt liv med en smertefri avslutning. Legger man til at norske dyr har det best i verden, kan ikke dyrevelferd være et relevant argument. Regnskog hugges ned Sist, men ikke minst, er klimaargumentet blitt trukket frem som et grunnlag for å la kjøttet hvile. Ved første øyekast kan det fremstå logisk. Det er større utslipp pr. kilo kjøtt enn for lik mengde grønnsaker. Imidlertid glemmer man at produksjonen av grønnsaker også har store konsekvenser. Stor e områder med regnskog hugges årlig ned for å gi p lass til grønnsaksdyrking, vann stjeles fra lokalbefolkningen i Chile og store lastebåter frakter grønnsakene over verdenshavene. I Norge kan vi dyrke matkorn på kun en tredjedel av våre dyrkede arealer. Samtidig er proteinmengden i kjøtt 30 ganger så høyt som i gulrot. Vi kan ikke spise gress, derfor trenger vi dyrenes evne til å omdanne gress til kjøtt og melk. Dyrket mark og kulturlandskap er store karbonlagre, og en god forvaltning av disse arealene vil sikre at karbonet forblir i bakken. Mitt nyttårsønske er derfor at det blir mindre trendy å ta seg en helgetur til Paris og mer trendy å lage seg et sunt måltid basert på gode norske råvarer. Sitat: Det bør bli trendy å lage seg et sunt måltid basert på gode norske råvarer     Bildetekst i artikkel: Husdyra har det best ved vår side, skriver Erlend Kvittum Nytrøen. foto: knut fjeldstad, NTB scanpix

L-innsikt linn
Publiseringsinformasjon
Byline: Linn Isabel Eielsen
DC-ID: doc73k0xdaujw31gtzdzaab
Sidenummer: 25
Del: 1
	Utgave: E1
Seksjon: Debatt
Publikasjonsdato: 09/01/2019
Publikasjon: APHA/Z1
Si;D
Isabel Eielsen, @linnsikt Bildetekst i artikkel: Linn Isabel Eielsen (18) er forfatter, illustratør, skuespiller og musiker. Si ;D publiserer tegneseriestripen hennes, L-innsikt, en dag i uken.

Psykologiforskning gjelder bare for noen få mennesker
Publiseringsinformasjon
Byline: Nina Kristiansen
DC-ID: doc73jiff1qw02aa3o4aab
Sidenummer: 19
Del: 1
	Utgave: E1
Seksjon: NYHET
Publikasjonsdato: 08/01/2019
Publikasjon: APHA/Z1
Uviten
Nina Kristiansen redaktør Forskning.no Uviten Sterk kritikk av allmenngyldigheten til forskning i psykologi. Psykologi er populært. Vi er fascinert av denne vitenskapen som gir innblikk i menneskesinnet. Hvorfor tenker og handler vi som vi gjør? Hva er gunstig adferd på jobb og i parforhold? Hvordan kan sykdom og skader på sinnet leges? Men nå får psykologiforskningen alvorlige skudd for baugen. 100 studier på nytt Det første store skuddet kom for tre år siden, da noen psykologiforskere gjorde 100 studier på nytt for å sjekke om resultatene ble de samme. Det ble de ikke: Bare 39 studier fikk samme resultat andre gang. Dette utløste harde, faglige debatter. Ikke nøyaktig nok gjentagelse av studiene, mener noen. Mye av den psykologiske forskningen holder ikke mål, mener andre. Nå kommer ny kritikk, også denne gangen fra fagets egne. Et spesialnummer av tidsskriftet PNAS er viet til en annen type svakhet i psykologiforskningen. Kritikken går ut på at forsk ere gjennom fagets historie har studert en viss type mennesker, som de så utgir for å representere alle. Det gjør at forskningen slett ikke kan si noe allmenngyldig om det menneskelige sinn og adferd, ifølge kritikerne. Europa og USA dominerer Nitti prosent av deltagerne i psykologistudier kommer fra Europa og USA, men de utgjør bare 18 prosent av verdens befolkning, ifølge en av kritikerne, Michael D. Gurven, i et skriv fra University of California Santa Barbara. Han peker på at forskere i psykologi dessuten henter inn studenter som deltagere i studiene sine. Disse hvite, urbane ungdommene er ikke engang representative for befolkningen i sitt eget land, mener Gurven. Tre opptellinger fra 2008, 2014 og 2017 viser samme tendens. Ikke bare er det en svært liten andel av verdens befolkning som utgjør det menneskelige materialet i psykologiforskningen, det er også en liten andel av den vestlige befolkningen. Tre psykologiforskere skriver i sin artikkel i PNAS at problemet dess verre ikke stopper der. Da de gikk gjennom et utvalg psykologistudier i sin opptelling, fant de at mer enn 72 prosent manglet informasjon om utvalget av deltagere. Mer enn 80 prosent av studiene hadde ingen analyse av kjønns- eller kulturforskjeller og hva slike forskjeller kunne bety for resultatene og generaliseringen av dem. Vestlige, rike demokratier Kunnskapen om mennesket som kommer ut av psykologiforskning, er dermed bare gyldig for noen av dem som bor i vestlige, rike demokratier. Men forskerne fremstiller for ofte resultatene sine som innsikt i alle menneskers tanker og adferd, hevder kritikerne i PNAS. Flere av dem vil forkaste mye av den tidligere forskningen, fordi resultatene ikke er gyldige på tvers av land, befolkningsgrupper, samfunnslag og kulturer. Psykologiprofessor Heidi Keller oppfordrer i sin artikkel: Forskere i psykologi må ta innover seg mangfoldet i menneskeheten. Først når de tar mangfoldet på alvor, blir forskningen bedre og kan brukes til å bedre folks liv.

Jeg er snill, jeg bryr meg. Hvorfor vil ingen være med meg?
Publiseringsinformasjon
DC-ID: doc73jifbbygggzu1ya9z
Sidenummer: 24
Del: 1
	Utgave: E1
Seksjon: Debatt
Publikasjonsdato: 08/01/2019
Publikasjon: APHA/Z1
Si;D
Jente (18) Ung debatt Ungdomstiden er en løsrivingsprosess fra foreldrene for å finne ut hvem man er. Hvordan skal jeg gjøre det når mamma er min beste venn? Når mamma er den eneste som vil være med meg? Dere skulle visst hvor mye jeg gjerne bare vil være med. Bursdagen ble avlyst, sa de Som en 18 år gammel jente har jeg noen «standardmål»: Få billappen, dra på fester og feire russetiden. Men jeg liker meg også hjemme. Er det derfor jeg er den som blir ekskludert? Etter å ha sittet hjemme en lang stund ble jeg endelig invitert i en bursdag. Jeg hadde gledet meg og kjøpt inn gave og alt. Bursdagen ble avlyst. Eller, det er i hvert fall det de sa til meg. Hva annet kan man gjøre enn å tenke: Hva er så galt med meg at jeg ikke får være med? Dette er nok noe alle opplever en gang, men hvorfor må jeg oppleve det hver gang? Hvorfor invitere meg i det hele tatt? For å gni det inn? Hvordan kan noen bli underholdt av at en annen person blir såret og bevisst gjøre den personen vondt? Virker jo som om dere liker meg Jeg er alltid den som er der. Jeg er snill, jeg bryr meg, jeg er faktisk utrolig bra. Det gjør det vanskeligere for meg når jeg må løse mysteriet «hvorfor meg?». For jeg forstår ikke. Det er jo ingenting galt med meg? Jeg forstår dere sikkert ikke vil gjøre meg vondt med vilje. Kanskje dere også prøver å skåne meg når dere lyver? Det virker jo som om dere liker meg ellers når dere ler av de kleine vitsene jeg kommer med, eller når jeg sitter i flere timer for å chatte om problemene deres. Hva må jeg gjøre for å fortjene en invitasjon? Jeg er typen til bare å la det gå, men hvordan kan jeg fortsette å gjøre det når ekskludering blir en hverdagslig ting i livet mitt? Skal jeg bli vant til det? Jeg er jo heller ikke typen til å ta hevn. Jeg kunne vel aldri gjort noen vondt med vilje. Men kanskje det bare er jeg som er blitt valgt ut til å være «den» personen, da. Det er i så fall på tide dere fi nner en ny en, for jeg fortjener ikke dette. Sitat: E ksklu- dering er blitt hverdagslig. Skal jeg bli vant til det?     Bildetekst i artikkel: Jeg er en utrolig god venn. Hva må jeg gjøre for å fortjene en invitasjon? spør jente (18).

«Du er jo bare et barn»
Publiseringsinformasjon
Byline: Nicolai Østeby
DC-ID: doc73jifax1yv813lggla9z
Sidenummer: 24
Del: 1
	Utgave: E1
Seksjon: Debatt
Publikasjonsdato: 08/01/2019
Publikasjon: APHA/Z1
Si;D
Nicolai Østeby (16) leder Kristiansand Unge Høyre For ett år siden tok jeg et valg. Det er et valg jeg ikke angrer på, men som har hatt både positive og negative konsekvenser. Jeg valgte å gå inn i politikken. Det er ikke mange 15-åringer som gjør det, og jeg skjønner hvorfor nå. I løpet av året har jeg nemlig opplevd hva det betyr å drive med politikk. For selv om man ikke er profilert, kan man fremdeles bli utsatt for hets. Kommentarer som «du er jo bare et barn», «lille venn, du forstår ikke helt» og «kanskje mamma skulle hjelpe deg litt?» setter seg, og de er vonde. Man skulle trodd at det å være med å påvirke skulle være problemfritt i et av verdens frieste og mest demokratiske land. Men så gode er vi faktisk ikke. Hver dag blir kommentarfelt og innbokser fylt med hets og hån mot meningsmotstandere. Dette er dessverre blitt realiteten for mange i politikken, og det går hardest utover oss ungdommer. Rekrutteringen til ungdomspolitikken bli r nemlig vanskeligere og vanskeligere når det eneste som preger debatten, er hets, hets og hets. Vet du hva? Jeg skjønner faktisk hvorfor folk ikke gidder mer. For etter hvert virker debattene mer som slagmarker hvor man bare skal prøve å skade den andre mest mulig, fremfor en rettferdig arena hvor man utveksler argumenter. For ja, du kan være 15 og ha gode argumenter. Ja, du kan være 17 og smartere enn «hvite menn som pusher 50». Ja, du kan være med å påvirke selv om du er ung og «dum». Samfunnet trenger din stemme også. Så til deg som er ung og vurderer politikken: Gå for det, det er ikke et valg du angrer på. Til deg som kanskje kunne tenkt deg å melde deg inn i et ungdomsparti: Gjør det, det finnes knapt noe bedre. Til deg som vurderer ungdomsrådet i kommunen: Still til valg, vi trenger deg. Til deg som får høre at du ikke kan fordi du ikke er gammel nok: Rop enda høyere, og aldri gi deg. Til deg som vurderer å være med og påvirke: KJØR PÅ!

Ordet «neger» gir meg en stor klump i magen
Publiseringsinformasjon
DC-ID: doc73izwxsyhz9ne14g3bi
Sidenummer: 26
Del: 1
	Utgave: E1
Seksjon: Debatt
Publikasjonsdato: 07/01/2019
Publikasjon: APHA/Z1
Si;D
Jente (14) Ung debatt Hver dag hører jeg mange stygge ord. «Fuck», «jævlig» og «bitch» blir mye brukt. Jeg pleier ikke å reagere på dem, men det er et ord jeg reagerer sterkt på, og det er n-ordet. Når jeg hører «neger», «nigger» og «nigga» komme ut av munnen til en person som ikke er svart, får jeg en stor klump i magen, blir sint, og det påvirker alle rundt meg. Som den eneste svarte personen i klassen min føler jeg meg litt alene, for hvis jeg hører folk si n-ordet, er det bare jeg som konfronterer dem. De unnskylder seg uten å mene det Noen ganger ignorer jeg dem, mens andre ganger prøver jeg å si at det ikke er greit. Det er sjelden jeg blir tatt seriøst. Det er også noen ganger jeg ikke tør å si ifra fordi jeg ikke vil bli sett på som den ene negeren som ikke tåler noe. Folkene jeg konfronterer, vil nekte for at de har sagt det, eller så vil de si unnskyld flere ganger uten å mene det. «Det var ikke rettet mot deg» og «Jeg mente det ikke» er det jeg hører. Det er flere enn meg som er lei av dette. Før var det normalt Jeg føler ikke alltid at folk forstår meg. De vil si at før var det normalt å bruke «n-ordet», og at det egentlig ikke er så farlig. Jeg nekter å normalisere et ord bare på grunn av det var normalt før. «Normalt før» er en av de verste unnskyldningene jeg hører. Før var helt andre tider. Folk levde i sine egne lukkede bobler med null respekt for andre. Det var mye mer rasisme, kjønnsdiskriminering, homofobi osv. Du vet det er galt Alle som absolutt vil si n-ordet, bør prøve å tenke seg 100 år tilbake i tid. Kjenn på all diskrimineringen og rasismen, og prøv selv å få den mot deg. Da vil du forstå hvorfor «n-ordet» er så sensitivt og forferdelig! Enten du tror du ser kul ut eller tøffer deg, er du en ignorant person. Du sier et ord selv om du vet at det er galt. Det er en av de mest idiotiske tingene jeg opplever. Jeg tenker ofte på hvorfor folk vil si ord som « n-ordet». Det er et ord med så mye forferdelig hist orie bak seg, og folk bruker det som om historien er uviktig, som om det at millioner av svarte folk er blitt drept og misbrukt i flere århundrer ikke betyr noe. Det er ikke så veldig vanskelig å hoppe over et ord. Det kan bidra til at folk ikke føler et enormt stress som gnager i halsen og i hjertet. Selv om jeg er sikker på at vennene mine ikke er rasister, kan de være ganske så uvitende og egentlig ikke bry seg. Og det dreper meg litt en gang iblant. Sitat: Som den eneste svarte personen i klassen føler jeg meg litt alene     Bildetekst i artikkel: Alle som absolutt vil si n-ordet, bør prøve å tenke seg 100 år tilbake i tid. Kjenn på all diskrimineringen og rasismen, og prøv selv å få den mot deg, skriver jente (14).

#2019too: Hvor langt må det gå før du griper inn?
Publiseringsinformasjon
Byline: Christine Smeby Evjen
DC-ID: doc73izwv6i0cj1cuy8oa9z
Sidenummer: 26
Del: 1
	Utgave: E1
Seksjon: Debatt
Publikasjonsdato: 07/01/2019
Publikasjon: APHA/Z1
Si;D
Christine Smeby Evjen (18) leder Oslo Grønn Ungdom Klokken er 02.41. Jeg sitter på bussen på vei hjem fra nyttårsfest. Det er nesten fullt, men plassen ved siden av meg er ledig. Jeg hører på musikk, sliten. En tydelig beruset mann på nærmere 40 setter seg tett inntil meg. «Hvor er du fra?», spør han meg snøvlende med et griskt smil. Nordmannen i meg vil ikke være uhøflig eller lage oppstyr, så jeg tar motvillig ut øreproppen og svarer. «Jaså, så hvor skal du av hen, da?», spør han videre med ansiktet enda tettere mitt. Jeg svarer at jeg ikke helt vet. Han spør om jeg er singel. Jeg sier at jeg bare er 18 og derfor for ung for ham. Han svarer oppmuntrende at jeg jo er myndig. «Liker du ikke eldre menn, da, hæ?». Jeg prøver nervøst å le det bort, sier nei, dessverre. Ser febrilsk på de andre i bussen. Ser folks blikk, men møter ingen. Når han så spør meg om navnet mitt, skjønner jeg at ingen kommer meg til unnsetning. Jeg spør forsiktig o m jeg vær så snill kan slippe å snakke, jeg er veldig trøtt, jeg vil bare høre på musikk. Han sier det er greit, men setter seg tettere inntil meg og begynner å stryke og klappe på meg, lurer på om jeg liker det. Jeg sier nei. Han flytter seg ikke lenge etterpå. Noen stopp etter sjangler han ut av bussen. Ikke ett menneske i den fulle bussen gir meg øyekontakt eller spør om det går bra. Altfor mange opplever å bli utsatt for ubehagelige hendelser på offentlige steder uten at noen griper inn. Det er typisk norsk ikke å ville lage oppstyr, ikke ville gripe inn, se ned. Hvor langt er du villig til å la det gå? Nyttårsforsettet ditt for 2019 bør være å trosse nordmannen i deg og gripe inn i ubehagelige situasjoner. Lær barna dine det i samme slengen. Godt nyttår.

Har en uvanlig håndballhistorie. Nå kan det bli gull.
Publiseringsinformasjon
Byline: Mette Bugge
DC-ID: doc73dv0sgr90n1401xfaa3
Sidenummer: 19
Del: 2
	Utgave: E1
Seksjon: Sport
Publikasjonsdato: 28/12/2018
Publikasjon: APHA/Z1
Mette Bugge Hun spiller på Norges beste håndballlag. NM-tittelen Marta Tomac fikk i fjor, kom uten at hun spilte ett minutt. Spillerne i Vipers har hatt noen dager fri etter EM-deltagelsen med landslaget i Frankrike. Der hadde sørlandsklubben med syv, og de skal spille NM-finale mot Storhamar i Oslo Spektrum i morgen. Tomac fikk gull i fjor, men ikke slik hun hadde tenkt. Da varmet trønderen opp på arenaen, men spilte ikke et eneste minutt. Hun var under opptrening etter en korsbåndskade, og det var for tidlig å belaste kneet. Den sesongen bidro hun heller som trener sammen med Kenneth Gabrielsen. Derfor fikk hun gull - som trener. - Jeg vil ha et ordentlig gull nå, fleiper 28-åringen, som selvsagt synes det er fint at Vipers Kristiansand klarte å bryte Larviks gullrekke. I ni mesterskap på rad hadde vestfoldingene preget dette mesterskapet. Nå var det sørlendingenes tur. Ferietur som ble spesiell Tomac har en historie som skiller seg ut fra lagvenninnenes, ogsÃ ¥ de på landslaget. Den startet med en nesten vanlig ferie med familien. For det var naturlig for pappa Zeljko Tomac og kona Magda å ta med døtrene til hjemlandet Kroatia. Og hva passet bedre enn å melde de to jentene på en sommerleir i håndball? Pappa har tross alt vært landslagstrener i Kroatia og Norge og trent flere klubber på kvinne- og herresiden. Nå er han trener på herrelandslaget sammen med Christian Berge. Ble fort lagt merke til Men den gangen, da familien skulle nyte noen deilige ferieuker ved adriatershavskysten, syntes jentene det var ekstra stas å få trene håndball. - Vi var plassert i gruppe D, men ble raskt flyttet til den beste gruppen. Allerede da var det utvelgelse til 1988/89-landslaget, som var kullet over meg. I Kroatia har de god oppfølging i den alderen, og det var veldig motiverende for oss. Søstrene kom med i systemet. Med kroatisk statsborgerskap var Marta Tomac og to år eldre Teodora plutselig innenfor. Som 14-åring fikk Marta Tomac sine første kamper for yngre aldersklasser og var fast p å laget. Debuten i junior-EM kom i Wien i Østerrike i 2005. Tomac spilte også EM-kvalifisering som senior for Kroatia og endte opp med elleve A-landskamper. På tide å bli norsk Siden Marta vokste opp i Trondheim og alltid hadde bodd der, valgte hun å bytte statsborgerskap. Midtbacken ble formelt norsk høsten 2015, etter tre års karantene. Snart etter ble hun plukket opp av landslagstrener Thorir Hergeirsson og kom overraskende med på VM-laget som tok gull i desember det samme året. Det å score mål har vært Tomacs varemerke i den hjemlige serien. Som tenåring i elitelaget Selbu ble det 14 mål i én kamp. Da sesongen var ferdig i 2009, ble hun bare slått av Heidi Løke på scoringstoppen. Bak Tomac kom Nora Mørk. - Norsk håndball har aldri plukket ut spillere for tidlig til landslag, av fare for at de skal gå lei. Hva tenker du om den satsingen du kom med på i Kroatia? - Jeg så på det som en fin ekstra lærdom. Det var motiverende. Jeg har ikke tatt skade av at de t var hardere trening og ekstra store krav til yngre spillere i Kroatia. Det var for øvrig veldig annerledes enn det jeg var vant til fra Nore. Vi kunne ikke si «du» til treneren. Jeg glemte meg noen ganger, men da bare lo lagvenninnene. I Kroatia skal man respektere de som er eldre. Formen er høfligere. I Norge er det mer uformelt. Det liker jeg godt. Marta Tomac stortrives sør i landet. Storesøster Teodora (30) ble mamma til lille Filippa sist sommer og har tatt opp treningen i Byåsen igjen. Hun regner med å spille seriekamper på nyåret. Da Tomac var i Byåsen, ble det aldri noen NM-finale. - Vi ble alltid slått ut av Larvik. 30-åringen følger nøye med på lillesøsteren, som er playmaker i Vipers. Hun fikk i EM prøve seg i den rollen også, selv om hun skulle ønsket seg mer spilletid. - Vi er kjempestolt over at hun bidrar i landslaget. Hun er litt roligere og forskjellig fra Stine Bredal Oftedal. De to utfyller hverandre fint, sier Teodora Tomac, som selv fikk la ndskamper på yngresiden og som senior for Kroatia. - Jeg og Marta spilte faktisk landskamp sammen i Trondheim. Det var gøy, sier storesøsteren, som har beholdt sitt kroatiske statsborgerskap. - Nå satser jeg i eliteserien og er fornøyd med det. Nå skal jeg heie på Marta og Vipers i finalen. Bildetekst i artikkel: Marta Tomac ser mot NM-finalen og gevinsten som kan komme der.

Pappa feirer julaften alene. Det er ganske fint.
Publiseringsinformasjon
Byline: Selma Moren
DC-ID: doc73bsz002xiuiu4j3a9z
Sidenummer: 24
Del: 1
	Utgave: E1
Seksjon: Debatt
Publikasjonsdato: 24/12/2018
Publikasjon: APHA/Z1
Si;D
Jeg feirer julaften sammen med store deler av familien. Men ikke sammen med pappaen min. Han er hjemme i huset sitt i Oslo, i år også. Men han er ikke lei seg for det. Han tar på seg dressen og penskoene. Lager middag og åpner pakkene som ligger under sølvtreet fra IKEA. Utover kvelden ringes vi og sier god jul. Det gjør vi hvert år. Vanskelig å akseptere Det handler ikke om at han ikke er invitert steder, for det er han. Det handler om at det er hans valg å tilbringe kvelden alene. Forventningen om at ingen skal være alene på julaften, blir for ham helt feil. «Det er en dag for ettertanke, som er ganske fin å tilbringe alene», sier han til meg. Jeg syntes lenge at det var vanskelig å akseptere at han ønsket å feire alene. Man hører om alle som er ensomme i julen, som savner noen å feire sammen med. Men pappa er ikke ensom, han er fornøyd. Kanskje har jeg ikke skjønt det fordi jeg ble født med høye forventninger. Jeg har gledet meg til sommerferien, vinterferien, høstferien. Forventningene har knyttet seg til dagene. Julaften har vært en av dem. Jeg har våknet opp med høy puls og vondt i magen. I dag skjer det. Gleder meg til akkurat nå Det har vært viktig for meg at ting skal bli som jeg har sett det for meg, i stedet for å akseptere at ting er som de er. Hvorfor legger vi så mye press på en vanlig dag i desember? Hvorfor er vi så stresset for at det skal bli hyggelig? Husker vi ikke best de dagene der vi slapp taket litt og tok oss tid til å være? Jeg synes det er fint at pappa gjør det han har lyst til. I år har jeg også et ønske om å puste ut og kjenne på der jeg er, på hvordan vi har det. Ikke hvordan jeg skulle ønske at det var. Jeg vil glede meg til akkurat nå, i stedet for neste sommerferie, neste bursdag, neste julaften. Men glede meg til å ringe pappa og si god jul etter middagen, det gjør jeg. Selma Morens far har lest teksten og godkjenner innholdet.

- Det er stort å få lov til å røre noen
Publiseringsinformasjon
DC-ID: doc73bsyk4mc091dk02caab
Sidenummer: 24
Del: 1
	Utgave: E1
Seksjon: Debatt
Publikasjonsdato: 24/12/2018
Publikasjon: APHA/Z1
Si;D
Hva har 2018 gitt deg av erfaringer som du vil ta med deg videre? - Jeg har lært at det er ting jeg har fryktet sterkt før, som virkelig er ufarlige! Jeg har overlevd å synge skikkelig halvveis opera med feil italiensk tekst i beste sendetid på TV. Etter det skal jeg nok klare det meste. - Du er bare 20 år, men har allerede oppnådd mye som artist. Hvordan bør ungdom gå frem om de virkelige brenner for noe? - For meg har magefølelsen vært min manager gjennom hele karrieren. Hvis noe føles galt, er det noe man skal ta på alvor. Gjør det du kjenner du virkelig ønsker å gjøre! - Hva er det beste valget du tok i tenårene? - Jeg turte å ta sjansen. Jeg satset på en karriere som ikke ga meg noen garantier, og jeg trosset nerver og angst og fikk uttelling. - Hva er det verste valget du gjorde? - Jeg valgte lenge feil folk å være med. Fikk meg venner som ikke egentlig likte meg som jeg var. Det gjorde at mange år av livet mitt ble veldig vanskelige. - Hvilken person betød mest for deg i ungdommen, og hvorfor? - Mamma! Mammaen min har vært der for meg hele tiden. Selv om hun er på andre siden av landet, er hun bare en telefonsamtale unna. Det hadde jeg ikke klart meg uten. - Hva er dine beste tips til å gjøre ungdomstiden så fin som mulig? - Prøve å knekke koden for å digge seg selv så tidlig som mulig. Ikke sløse bort tid på å hakke på deg selv. - Hva tenker du om den rollen du har fått, og det forbildet du er for mange unge? - Det er det jeg er aller mest stolt av i livet. At jeg har fått lov til å røre noen, og spesielt det å være til hjelp. Det er jo den beste følelsen i verden. Ella Marie Hætta Isaksen (20) er vokalist i bandet ISÀK og gikk i år av med seieren i NRK-programmet Stjernekamp. Bildetekst i artikkel: - Prøv å knekke koden for å digge deg selv så tidlig som mulig, oppfordrer artist Ella Marie Hætta Isaksen. Foto: Heiko Junge, NTB Scanpix

Det skal ikke være en skam å være smart
Publiseringsinformasjon
DC-ID: doc73bafq75ik65mea7aab
Sidenummer: 22
Del: 1
	Utgave: E1
Seksjon: Debatt
Publikasjonsdato: 23/12/2018
Publikasjon: APHA/Z1
Si;D
Jente (16) Ung debatt Karakterene mine ligger en god del over gjennomsnittet, og jeg er ikke redd for å si det jeg mener. Dessverre er ikke dette blitt godt mottatt. Å gjøre det bra på skolen og vise at man vet noe er det samme som å begå sosialt selvmord. Hvis man åpner munnen, og det man sier overtreffer gjennomsnittlig intelligens, har dommen allerede falt. Hvorfor er det slik at det å være smart blir sett på som negativt? Det burde være noe man får anerkjennelse for! Etter min mening er det på høy tid at vi ungdommer endrer holdningene våre og slutter å dømme hverandre. Ordene deres svir Først og fremst kommer et budskap til dere som anser skole og intelligens som teit. Ordene deres svir, akkurat som når man stikker fingeren inn i et åpent sår. Merkene disse ordene etterlater, forblir der resten av livet. Jeg har selv vært i denne situasjonen. Hvis jeg sa noe høyt i klassen, hendte det at jeg hørte fnis bak meg, og at jeg så noen himle med øy nene eller riste på hodet. Det verste kom alltid etter prøver. Jeg gruet meg til å få tilbake karakteren eller vurderingen. Jeg var ikke bekymret for resultatet, men heller frykten for at noen skulle spørre om hva jeg hadde fått. Jeg visste hva responsen kom til å være. Dersom jeg sa at jeg ikke ville si det, var det det samme som å si at jeg hadde fått en bra karakter. Det ble gjort antagelser, og jeg ble dømt uansett. Det var fordommene som gjorde det ille å få bra karakterer. Jeg har også et budskap til dere som er i samme situasjon om meg: Du er ikke alene! Etter skolen vil du aldri se disse personene igjen. Det er ikke du som gjør noe galt. Det som teller, er at du er fornøyd med innsatsen din. Det vil åpne dører i fremtiden. Frykten for hva andre tenker kan ødelegge for utdanningen. Jeg og flere andre er blitt redde for å rekke opp hånden i timen. Det kan til og med hende at man bevisst velger ikke å vise sitt fulle potensial. Ønsket om å høre til og v ære «normal» dekker over ønsket om å gjøre det bra på skolen. Nettopp derfor er det viktig å huske at gode karakterer er nøkkelen til en bra jobb og karriere i fremtiden. Ungdom har selv ansvaret Det er på tide å innse at vi alle har ulike evner og interesser. Jeg vet at mange befinner seg i samme situasjon som meg. Det er utrolig viktig at vi gjør noe med dette problemet øyeblikkelig. Vi som ungdommer har selv et ansvar for å få slutt på fordommene. Å være smart er noe man burde være stolt av, og det er vi som må gjøre dette mulig. Sitat: Mange er blitt redde for å rekke opp hånden i timen     Bildetekst i artikkel: Ordene deres svir, akkurat som når man stikker fingeren inn i et åpent sår, skriver jente (16).

- Som jesidi er jeg dypt inspirert av Nadia Murad
Publiseringsinformasjon
DC-ID: doc73bafogo45j912wzaa3
Sidenummer: 22
Del: 1
	Utgave: E1
Seksjon: Debatt
Publikasjonsdato: 23/12/2018
Publikasjon: APHA/Z1
Si;D
Si ;D-redaksjonen Hvilke saker er du opptatt av? - Menneskerettigheter, og spesielt religiøse minoriteters rettigheter, utdanning og kvinners rettigheter. - Hva er det som motiverer deg om dagen? - Om dagen blir jeg faktisk motivert av helt dagligdagse og trivielle ting som å rekke toget, få en god natts søvn og tilbringe tid med familie og venner. Nå høres jeg kanskje ut som verdens kjedeligste person, men gleden ligger i de små tingene. - Hva syns du om utdelingen av årets Nobel-fredspris? - Årets pris rører meg dypt. Som jesidi er jeg dypt inspirert av Nadia Murad og hennes mot til å fortelle historien sin. Jeg ser prisen som en erkjennelse av flere århundrers menneskerettighetsbrudd mot jesidiene. Samtidig tar den også opp temaet seksuell vold som våpen i krig og konflikt, en tematikk som ikke bare er vanskelig, men også nødvendig å snakke om. - Hvem har vært din viktigste inspirasjonskilde? - Det er de som hver dag kjemper for saker de brenner for. De som sprenger grenser og bekjemper stereotypier. De som hver dag ofrer litt av seg selv så andre kan få litt mer. Kvinner som Nadia Murad og Amal Clooney har inspirert meg enormt med sin kamp for jesidiene. - Hva ønsker du å få ut av ditt samfunnsengasjement? - Å gjøre en forskjell. Å vokse opp i Norge har vært et privilegium, men jeg mener at med dette privilegiet kommer med et ansvar. Et ansvar for å bruke sin stemme. Den store drømmen er å inspirere noen til selv å engasjere seg. - Er det noe du savner eller føler at mangler i norsk samfunnsdebatt? - Jeg håper at terskelen for å ytre seg senkes, altså at vi får en mer folkelig debatt der flere ytrer seg. Jeg håper vi blir enda flinkere til å løfte hverandre opp i samfunnsdebatten. - Hvilket råd har du til dagens samfunnsengasjerte ungdommer? - Vær tro mot deg selv, og støtt andre. Engasjer deg lokalt, enten det er i elevrådet eller i det lokale ungdomsrådet. De største forandringene skjer lokalt. Bild etekst i artikkel: Engasjer deg lokalt, enten det er i elevrådet eller i det lokale ungdomsrådet, sier Nariman Hame (19).

Kampen om smerten
Publiseringsinformasjon
DC-ID: doc73bafmq6s1ez7fdqaab
Sidenummer: 7
Del: 1
	Utgave: E1
Seksjon: Reportasje
Publikasjonsdato: 22/12/2018
Publikasjon: LIHA/Z1
Stadig flere mennesker har medisinsk uforklarte plager og sykdommer. Et stort marked av behandlere kjemper om å kurere innbyggernes smerte. Kommuneoverlege Stein Grytten i Mandal forteller legestanden har endret syn på pasientene for å forstå årsakene til plagene. Angst, depresjon, smerter og tretthet er folkesykdommer som brer rundt seg. Bildetekst i artikkel: Merker ikke konkurransen: Fysioterapeut Jon Gunnar Ask sier han kunne jobbet dag og natt om han ville og at han ikke merker konkurransen fra andre behandlere. Foto: Signe Marie Rølland

- Ungdom virker mer konstruktive enn eldre
Publiseringsinformasjon
DC-ID: doc73as1esc6z61975qga9z
Sidenummer: 41
Del: 1
	Utgave: E1
Seksjon: Debatt
Publikasjonsdato: 22/12/2018
Publikasjon: APHA/Z1
Si;D
Årets OD-prosjekt er blant høstens mest debatterte temaer på Si ;D. Hvordan har du opplevd debattklimaet? - Debattklimaet blant ungdom synes jeg er godt i Norge. Jeg er dessverre litt skuffet over hvordan eldre generasjoner bruker sosiale medier til å uttrykke seg om saker. Det virker som ungdom både er mer kildekritiske og mer konstruktive i debatter. Jeg hadde håpet at vi i større grad kunne snakke om alle de flotte tingene OD-prosjektet skulle bidra med, i tillegg til sammenhengen mellom psykisk helse i Norge og traumebehandling for ungdom i Palestina. Dessverre har vi i stedet måttet bruke tid på å snakke om alt det vi ikke arbeider for, og det synes jeg er synd. - Hvilket råd har du til samfunnsengasjerte ungdommer? - Ikke vær redd for å si det du mener. Ungdom har ofte andre syn på ting. Selv om noen har engasjert seg i mange år, betyr det ikke at de har de beste løsningene og svarene. Det skal være lov å lære av sine feil og endre mening, for det er jo nettopp det ungdomstiden handler om. Jeg har selv mange ganger ikke turt å si hva jeg mener fordi andre er bedre til å argumentere enn det jeg er. Er det noe jeg har lært gjennom dette året, er at praktisk øvelse er den aller beste måten å bli bedre på. - Hva har 2018 gitt deg av erfaringer som du vil ta med deg videre? - Jeg har lært utrolig mye om Palestina og Israel-konflikten. Jeg har også fått erfart hvordan det er å være leder for en nasjonal aksjon og hva det innebærer. Gjennom året har jeg jobbet under konstant press og lært hvordan man takler det. Jeg må også nevne de erfaringene jeg har fått av å gi gode og oppklarende svar til mediene. - Hva er det beste valget du tok i tenårene? - Jeg tror det må være å dra på språkreise til Oxford sommeren etter 10. klasse. Dette var virkelig et steg utenfor komfortsonen. Dette gjorde at jeg senere har turt å ta andre valg og satse på ting jeg tror kan virke spennende, selv om jeg ikke alltid føler me g 100 prosent forberedt. Som for eksempel å engasjer e meg i OD lokalt i Østfold og senere søke hovedkomiteen til Operasjon Dagsverk. Frida Jøraholmen Andresen (20) er avtroppende leder i Operasjon Dagsverk. Årets aksjon skulle gi palestinske ungdommer opplæring i egne rettigheter, likestilling, menneskerettigheter og traumebehandling, noe som vekket sterke reaksjoner. Sitat: Det skal være lov å lære av sine feil og endre mening, for det er jo nettopp det ungdomstiden handler om, sier avtroppende OD-leder Frida Jøraholmen Andresen (20).

Hva skal jeg gi i gave til kjæresten?
Publiseringsinformasjon
Byline: Anne Bentzrød, Anders Røyneberg
DC-ID: doc73as1f94iup4eenzaab
Sidenummer: 32
Del: 2
	Utgave: E1
Seksjon: Helg
Publikasjonsdato: 22/12/2018
Publikasjon: APHA/Z1
Si;D
Kjæresten min har nettopp flyttet hjemmefra, langt vekk fra meg. Vi savner hverandre og er veldig lei oss, men jeg har funnet ut at jeg kan dra på besøk til ham i julen, og da vil jeg gi ham noe som betyr noe. Problemet er at jeg ikke aner hva jeg skal gi ham. Han sier at han bare ønsker seg at jeg kommer på besøk, men jeg føler at jeg må gi ham noe også. Hva kan det være? Jente (17) Det er trist når kjæresten er så langt unna. Jeg kan godt forstå at dere savner hverandre, og at det han ønsker seg mest av alt, er at du kommer på besøk. Det er en kjempefin presang å få, at du faktisk kommer på besøk. Det koster jo litt å reise, så det å bruke pengene på det, høres ut som en god prioritering. Kanskje er du enig med meg i at gode opplevelser er mye viktigere enn ting? Den opplevelsen han får når du kommer på besøk, betyr mer enn enhver annen gave. Om du likevel fortsatt føler at du vil gi ham en liten pakke, kan det være en liten ting som får ham til å tenke på deg. Det trenger ikke å koste så mye. Det kan være alt fra et bilde av deg til en liten nøkkelring med hjerte på eller noe tilsvarende. Han får jo den beste julegaven når du kommer på besøk! Jeg ønsker dere en riktig hyggelig jul! Vennlig hilsen Anne Hvorfor ha sex? Hvorfor er sex så viktig? Jente (13) Sex er viktig av flere grunner. Sex er en måte å vise at en er glad i for eksempel en kjæreste på. Sex er noe som knytter en tettere sammen med andre, et slags intimt bånd. Sex er også viktig fordi det gir oss nytelse og glede. Mange vil synes det er deilig og en måte å være god mot seg selv på. Mange vil også oppleve en større ro og kjenne seg mer tilfredse. Andre ganger kan en ha sex for å lage barn, selv om dette gjelder et fåtall av gangene. Hvis det hadde vært den eneste årsaken, tror jeg mennesker hadde hatt langt mindre sex. Når puberteten setter i gang, starter kroppen din å produsere mer av en rekke hormoner som gjør deg mer nysgjerrig på egen kropp og seksualitet. Sex er mye forskjellig, og en kan ha sex med seg selv eller en partner. Grunnene til å ha sex varierer. Etter hvert som du vokser og utvikler deg, vil du finne svar på hvorfor du ønsker å ha sex. Vennlig hilsen Anders Jul i nytt fosterhjem Det er snart jul, og jeg har nettopp flyttet til et fosterhjem. Jeg hater julen mer enn noe annet. Jeg har ignorert alt av spørsmål fosterforeldrene mine har kommet med knyttet til jul, vil bare at det skal bli januar snart! Hver gang jeg tenker på jul, får jeg en skikkelig ubehagelig følelse, men vet liksom ikke hva det kommer av. Det er mye stress, og tanken på at jeg skal feire jul et sted hvor de gjør alt helt annerledes enn det jeg er vant til, er overveldende. Og alle skal liksom være så veldig hyggelige i julen, og det orker jeg ikke. Hva burde jeg gjøre? Gutt (15) Det å skulle feire jul på en helt annen måte enn du er vant til, kan jeg forstå er vanskelig. Du forteller om en ubehagelig følelse når du tenker på jul. Når det er ju l, blir det ekstra tydelig at det er store forskjeller i ulike familier, og alle familier har jo jul på sin spesielle måte. Jeg vil tro at du også er lei deg når du nettopp har flyttet i fosterhjem. Da blir kontrasten stor mellom alt fokus på julehygge og hvordan du har det inni deg. Det er ikke så rart at du da ønsker at det bare skal være over. Den ubehagelige følelsen du får, kommer kanskje både av savnet av familien din og usikkerhet på hvordan det blir å være i den nye familien? Det er helt greit at du gleder deg til julen er over. Julen varer ikke så lenge, og om noen dager er det over. Tror du at du kan greie å si til fosterforeldrene dine at julen er litt ekstra vanskelig for deg, og at alt er veldig nytt og uvant nå? Da kan de forstå deg bedre, og det kan bli lettere for både deg og dem. Jeg ønsker deg alt godt. Vennlig hilsen Anne Hvordan kan jeg ta igjen? Hvorfor er det forventet at jeg skal respektere dem som ikke viser meg respekt? Jeg får beskjed o m å være snill mot en jente som kalte meg stygg, me n jeg har mest lyst til å si noe slemt tilbake. Det virker så pysete ikke å skulle ta igjen. Gutt (16) Du skal ikke godta at denne jenta kaller deg stygg. En vanlig reaksjon ved slike kommentarer er å bli såret og få lyst til å ta igjen. Samtidig er det viktig å respektere henne. Det å respektere henne betyr ikke at du er enig i det hun sier, men at du aksepterer at hun tenker, føler og oppfører seg annerledes enn deg selv. Det er viktig å gi beskjed til henne om at hun går over dine grenser. Samtidig kan du ikke ta igjen akkurat på den måten du føler for. Det vil si at du er nødt til å respektere lover og regler. Hva om du heller sier fra til henne om hva det gjør med deg, at hun kaller deg stygg? At du er ærlig og sier at du blir opprørt, sint og trist, og at hun må stoppe med det hun gjør. Det kan hende det holder. Om hun fortsetter, er det lov å sette ned foten og gi enda klarere beskjed. Det å oppnå respekt ved å oppføre seg trakasserende og/eller tru ende slik at andre skal bli redde, er faktisk det motsatte av respekt. Det er frykt, og om folk er redd deg, vil de miste respekten for deg. Det er mennesker som tør å være åpne og sårbare, som ofte er de tøffeste, fordi det er vanskelig å innrømme at livet kan være vanskelig. Den enkleste måten å reagere på når en blir såret, er å bli tøff, hard og ufin tilbake. Iblant kan det være nødvendig, men som en grunnregel kommer en ikke så langt med det i livet. Vennlig hilsen Anders Bildetekst i artikkel: Den opplevelsen han får når du kommer på besøk, betyr mer enn enhver annen gave, svarer helsesøster Anne til jente (17). Illustrasjon: Håkon Jøssang Sex er et slags intimt bånd, skriver Anders Røyneberg. FOTO: Sirtravelalot/ Shutterstock/NTB scanpix Jeg orker ikke at alle skal være så hyggelige i julen, skriver gutt (15). FOTO: EwaPix/Shutterstock/NTB scanpix Det virker så pysete ikke å skulle ta igjen, skriver gutt (16). FOTO: Roser Segura Feliu/ Shutters tock/NTB scanpix

- Livet handler om å finne det som gjør deg lykkelig
Publiseringsinformasjon
Byline: Jamal Sheik
DC-ID: doc73a9jve6tq8rhu65a9x
Sidenummer: 24
Del: 1
	Utgave: E1
Seksjon: Debatt
Publikasjonsdato: 21/12/2018
Publikasjon: APHA/Z1
Si;D
Jamal Sheik (26) er deltager i sesong 2 av NRK-serien Jeg mot meg. Hva har 2018 gitt deg av erfaringer som du vil ta med deg videre i livet? - 2018 har lært meg å være fryktløs og ha fokus på å ha det bra og passe på nære og kjære. - Hva er dine beste tips til å gjøre ungdomstiden så fin som mulig? - Det er ingenting som heter ikke å ha de riktige klærne, den riktige stilen eller riktige venner. Livet handler om å finne det og dem som gjør deg lykkelig. Den åpenbaringen kommer. - Hva er det beste valget du har tatt så langt i livet? - At jeg brukte pengene til husleie på å kjøpe meg masse musikkutstyr for fire år siden. Jeg har ikke angret et sekund. - Hva er det verste valget du har tatt? - At jeg ikke tilbrakte mer tid i Forsvaret. Superbra erfaring å ha med seg i livet. - Hvilken person betyr mest for deg? - Det er flere personer som betyr mye for meg, men jeg må si min egen mor. Hun har stått på som alenemor og tatt høyere utdanning selv med en liten gutt i armene. Jeg har sett henne hjelpe ufattelig mange mennesker, selv folk hun ikke kjenner, rett og slett fordi det er det riktige å gjøre. - Er du glad for at du ble med i Jeg mot meg? - Jeg må si ja. Ikke bare har det betydd mye for meg, men det har også betydd mye for andre som meg. Folk som har lignende bakgrunn, har tatt kontakt med meg og takket meg for at jeg snakker på vegne av dem. Da er det verdt å dele sårbare ting for å hjelpe andre.

New Bridge Magazine
Publiseringsinformasjon
Byline: Tommy Sandsmark
DC-ID: doc73a9jmryq6u9nrkzaa3
Sidenummer: 26
Del: 1
	Utgave: E1
Seksjon: Kultur
Publikasjonsdato: 21/12/2018
Publikasjon: APHA/Z1
Bridge
Et gratis nettmagasin har nettopp kommet ut med et nytt nummer. www.newbridgemag.com. Vest spiller ut kløver D. Ble du glad da du så bordet? De fleste ville vel blitt det, for du kan se 9 toppstikk, og sparen 3-3 eller en sparstjeling gir deg 10, ikke sant? Du vinner utspillet med E og spiller hjerter til kn. Øst kaster en kløver! Nå spiller du ruter til E og så 3 runder spar. På den siste kaster Vest ruter K. Veien hjem er altså ikke brolagt med roser likevel. Inne på spar spiller Øst kløver K og mer kløver. Vest vinner og spiller hjerter 8. Du vinner på hånden og stjeler en spar, men må dessverre avgi et trumfstikk til slutt. Men hvor gjorde du feil? Det var nok ikke så lett å se at katastrofen lurte i det fjerne, men den kunne vært unngått om du hadde stjålet ruter på hånden da du var inne på spar E, og deretter skulle du ha spilt to runder spar til. Sjakkspillere pleier å si: når du har funnet et godt trekk, se etter et enda bedre! Dette er in gen dårlig strategi i bridge heller!

